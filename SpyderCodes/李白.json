{"title": "将进酒", "eras": ["唐代"], "author": ["李白"], "content": ["\n君不见，黄河之水天上来，奔流到海不复回。", "君不见，高堂明镜悲白发，朝如青丝暮成雪。", "人生得意须尽欢，莫使金樽空对月。", "天生我材必有用，千金散尽还复来。", "烹羊宰牛且为乐，会须一饮三百杯。", "岑夫子，丹丘生，将进酒，杯莫停。", "与君歌一曲，请君为我倾耳听。(倾耳听 一作：侧耳听)", "钟鼓馔玉不足贵，但愿长醉不复醒。(不足贵 一作：何足贵；不复醒 一作：不愿醒/不用醒)", "古来圣贤皆寂寞，惟有饮者留其名。(古来 一作：自古；惟 通：唯)", "陈王昔时宴平乐，斗酒十千恣欢谑。", "主人何为言少钱，径须沽取对君酌。", "五花马，千金裘，呼儿将出换美酒，与尔同销万古愁。\n"]}, 
{"title": "静夜思", "eras": ["唐代"], "author": ["李白"], "content": ["\n", "\n"]}, 
{"title": "黄鹤楼送孟浩然之广陵", "eras": ["唐代"], "author": ["李白"], "content": ["\n故人西辞黄鹤楼，烟花三月下扬州。", "孤帆远影碧空尽，唯见长江天际流。 (唯 通：惟)\n"]}, 
{"title": "行路难·其一", "eras": ["唐代"], "author": ["李白"], "content": ["\n", "\n"]}, 
{"title": "望庐山瀑布", "eras": ["唐代"], "author": ["李白"], "content": ["\n日照香炉生紫烟，遥看瀑布挂前川。", "飞流直下三千尺，疑是银河落九天。\n"]}, 
{"title": "赠汪伦", "eras": ["唐代"], "author": ["李白"], "content": ["\n", "\n"]}, 
{"title": "送友人", "eras": ["唐代"], "author": ["李白"], "content": ["\n青山横北郭，白水绕东城。", "此地一为别，孤蓬万里征。", "浮云游子意，落日故人情。", "挥手自兹去，萧萧班马鸣。\n"]}, 
{"title": "闻王昌龄左迁龙标遥有此寄", "eras": ["唐代"], "author": ["李白"], "content": ["\n杨花落尽子规啼，闻道龙标过五溪。", "我寄愁心与明月，随风直到夜郎西。(随风 一作：随君)\n"]}, 
{"title": "蜀道难", "eras": ["唐代"], "author": ["李白"], "content": ["\n噫吁嚱，危乎高哉！蜀道之难，难于上青天！", "蚕丛及鱼凫，开国何茫然！", "尔来四万八千岁，不与秦塞通人烟。", "西当太白有鸟道，可以横绝峨眉巅。", "地崩山摧壮士死，然后天梯石栈相钩连。", "上有六龙回日之高标，下有冲波逆折之回川。", "黄鹤之飞尚不得过，猿猱欲度愁攀援。(攀援 一作：攀缘)", "青泥何盘盘，百步九折萦岩峦。", "扪参历井仰胁息，以手抚膺坐长叹。", "问君西游何时还？畏途巉岩不可攀。", "但见悲鸟号古木，雄飞雌从绕林间。", "又闻子规啼夜月，愁空山。", "蜀道之难,难于上青天，使人听此凋朱颜！", "连峰去天不盈尺，枯松倒挂倚绝壁。", "飞湍瀑流争喧豗，砯崖转石万壑雷。", "其险也如此，嗟尔远道之人胡为乎来哉！(也如此 一作：也若此)", "剑阁峥嵘而崔嵬，一夫当关，万夫莫开。", "所守或匪亲，化为狼与豺。", "朝避猛虎，夕避长蛇；磨牙吮血，杀人如麻。", "锦城虽云乐，不如早还家。", "蜀道之难,难于上青天，侧身西望长咨嗟！\n"]}, 
{"title": "望天门山", "eras": ["唐代"], "author": ["李白"], "content": ["\n天门中断楚江开，碧水东流至此回。", "两岸青山相对出，孤帆一片日边来。\n"]}, 
{"title": "三五七言 / 秋风词", "eras": ["唐代"], "author": ["李白"], "content": ["\n秋风清，秋月明，", "落叶聚还散，寒鸦栖复惊。", "相思相见知何日？此时此夜难为情！\n"]}, 
{"title": "渡荆门送别", "eras": ["唐代"], "author": ["李白"], "content": ["\n渡远荆门外，来从楚国游。", "山随平野尽，江入大荒流。", "月下飞天镜，云生结海楼。", "仍怜故乡水，万里送行舟。\n"]}, 
{"title": "月下独酌四首·其一", "eras": ["唐代"], "author": ["李白"], "content": ["\n花间一壶酒，独酌无相亲。", "举杯邀明月，对影成三人。", "月既不解饮，影徒随我身。", "暂伴月将影，行乐须及春。", "我歌月徘徊，我舞影零乱。", "醒时同交欢，醉后各分散。(同交欢 一作：相交欢)", "永结无情游，相期邈云汉。\n"]}, 
{"title": "古朗月行", "eras": ["唐代"], "author": ["李白"], "content": ["\n", "\n"]}, 
{"title": "春夜洛城闻笛 / 春夜洛阳城闻笛", "eras": ["唐代"], "author": ["李白"], "content": ["\n谁家玉笛暗飞声，散入春风满洛城。 ", "此夜曲中闻折柳，何人不起故园情。\n"]}, 
{"title": "早发白帝城 / 白帝下江陵", "eras": ["唐代"], "author": ["李白"], "content": ["\n朝辞白帝彩云间，千里江陵一日还。", "两岸猿声啼不住，轻舟已过万重山。\n"]}, 
{"title": "峨眉山月歌", "eras": ["唐代"], "author": ["李白"], "content": ["\n峨眉山月半轮秋，影入平羌江水流。 ", "夜发清溪向三峡，思君不见下渝州。\n"]}, 
{"title": "从军行·其二", "eras": ["唐代"], "author": ["李白"], "content": ["\n百战沙场碎铁衣，城南已合数重围。 ", "突营射杀呼延将，独领残兵千骑归。\n"]}, 
{"title": "子夜吴歌·秋歌", "eras": ["唐代"], "author": ["李白"], "content": ["\n长安一片月，万户捣衣声。", "秋风吹不尽，总是玉关情。", "何日平胡虏，良人罢远征。\n"]}, 
{"title": "关山月", "eras": ["唐代"], "author": ["李白"], "content": ["\n明月出天山，苍茫云海间。", "长风几万里，吹度玉门关。", "汉下白登道，胡窥青海湾。", "由来征战地，不见有人还。", "戍客望边邑，思归多苦颜。(望边邑 一作：望边色)", "高楼当此夜，叹息未应闲。\n"]}, 
{"title": "夏日山中", "eras": ["唐代"], "author": ["李白"], "content": ["\n懒摇白羽扇，裸袒青林中。", "脱巾挂石壁，露顶洒松风。\n"]}, 
{"title": "客中行 / 客中作", "eras": ["唐代"], "author": ["李白"], "content": ["\n兰陵美酒郁金香，玉碗盛来琥珀光。 ", "但使主人能醉客，不知何处是他乡。\n"]}, 
{"title": "独坐敬亭山", "eras": ["唐代"], "author": ["李白"], "content": ["\n众鸟高飞尽，孤云独去闲。", "相看两不厌，只有敬亭山。(只有 一作：惟 / 唯)\n"]}, 
{"title": "宣州谢脁楼饯别校书叔云", "eras": ["唐代"], "author": ["李白"], "content": ["\n", "\n"]}, 
{"title": "侠客行", "eras": ["唐代"], "author": ["李白"], "content": ["\n赵客缦胡缨，吴钩霜雪明。", "银鞍照白马，飒沓如流星。", "十步杀一人，千里不留行。", "事了拂衣去，深藏身与名。", "闲过信陵饮，脱剑膝前横。", "将炙啖朱亥，持觞劝侯嬴。", "三杯吐然诺，五岳倒为轻。", "眼花耳热后，意气素霓生。", "救赵挥金槌，邯郸先震惊。", "千秋二壮士，烜赫大梁城。", "纵死侠骨香，不惭世上英。", "谁能书阁下，白首太玄经。\n"]}, 
{"title": "登金陵凤凰台", "eras": ["唐代"], "author": ["李白"], "content": ["\n凤凰台上凤凰游，凤去台空江自流。", "吴宫花草埋幽径，晋代衣冠成古丘。", "三山半落青天外，二水中分白鹭洲。(二水 一作：一水)", "总为浮云能蔽日，长安不见使人愁。\n"]}, 
{"title": "长相思·其一", "eras": ["唐代"], "author": ["李白"], "content": ["\n长相思，在长安。", "络纬秋啼金井阑，微霜凄凄簟色寒。", "孤灯不明思欲绝，卷帷望月空长叹。", "美人如花隔云端！", "上有青冥之长天，下有渌水之波澜。", "天长路远魂飞苦，梦魂不到关山难。", "长相思，摧心肝！\n"]}, 
{"title": "梦游天姥吟留别 / 梦游天姥山别东鲁诸公", "eras": ["唐代"], "author": ["李白"], "content": ["\n海客谈瀛洲，烟涛微茫信难求；", "越人语天姥，云霞明灭或可睹。", "天姥连天向天横，势拔五岳掩赤城。", "天台四万八千丈，对此欲倒东南倾。(四万 一作：一万)", "我欲因之梦吴越，一夜飞度镜湖月。(度 通：渡)", "湖月照我影，送我至剡溪。", "谢公宿处今尚在，渌水荡漾清猿啼。", "脚著谢公屐，身登青云梯。", "半壁见海日，空中闻天鸡。", "千岩万转路不定，迷花倚石忽已暝。", "熊咆龙吟殷岩泉，栗深林兮惊层巅。", "云青青兮欲雨，水澹澹兮生烟。", "列缺霹雳，丘峦崩摧。", "洞天石扉，訇然中开。", "青冥浩荡不见底，日月照耀金银台。 ", "霓为衣兮风为马，云之君兮纷纷而来下。", "虎鼓瑟兮鸾回车，仙之人兮列如麻。", "忽魂悸以魄动，恍惊起而长嗟。", "惟觉时之枕席，失向来之烟霞。", "世间行乐亦如此，古来万事东流水。", "别君去兮何时还？且放白鹿青崖间，须行即骑访名山。", "安能摧眉折腰事权贵，使我不得开心颜!\n"]}, 
{"title": "九月十日即事", "eras": ["唐代"], "author": ["李白"], "content": ["\n昨日登高罢，今朝更举觞。", "菊花何太苦，遭此两重阳？\n"]}, 
{"title": "忆秦娥·箫声咽", "eras": ["唐代"], "author": ["李白"], "content": ["\n箫声咽，秦娥梦断秦楼月。秦楼月，年年柳色，灞陵伤别。", "乐游原上清秋节，咸阳古道音尘绝。音尘绝，西风残照，汉家陵阙。\n"]}, 
{"title": "清平调·其一", "eras": ["唐代"], "author": ["李白"], "content": ["\n云想衣裳花想容，春风拂槛露华浓。 ", "若非群玉山头见，会向瑶台月下逢。\n"]}, 
{"title": "夜宿山寺", "eras": ["唐代"], "author": ["李白"], "content": ["\n危楼高百尺，手可摘星辰。", "不敢高声语，恐惊天上人。\n"]}, 
{"title": "行路难三首", "eras": ["唐代"], "author": ["李白"], "content": ["\n", "\n", "\n", "\n"]}, 
{"title": "春夜宴桃李园序 / 春夜宴从弟桃花园序", "eras": ["唐代"], "author": ["李白"], "content": ["\n", "\n"]}, 
{"title": "秋浦歌十七首·其十四", "eras": ["唐代"], "author": ["李白"], "content": ["\n炉火照天地，红星乱紫烟。", "赧郎明月夜，歌曲动寒川。\n"]}, 
{"title": "春思", "eras": ["唐代"], "author": ["李白"], "content": ["\n燕草如碧丝，秦桑低绿枝。", "当君怀归日，是妾断肠时。 ", "春风不相识，何事入罗帏。\n"]}, 
{"title": "塞下曲六首·其一", "eras": ["唐代"], "author": ["李白"], "content": ["\n五月天山雪，无花只有寒。", "笛中闻折柳，春色未曾看。", "晓战随金鼓，宵眠抱玉鞍。", "愿将腰下剑，直为斩楼兰。\n"]}, 
{"title": "菩萨蛮·平林漠漠烟如织", "eras": ["唐代"], "author": ["李白"], "content": ["\n平林漠漠烟如织，寒山一带伤心碧。暝色入高楼，有人楼上愁。", "玉阶空伫立，宿鸟归飞急。何处是归程？长亭连短亭。(连短亭 一作：更短亭)\n"]}, 
{"title": "南陵别儿童入京", "eras": ["唐代"], "author": ["李白"], "content": ["\n白酒新熟山中归，黄鸡啄黍秋正肥。", "呼童烹鸡酌白酒，儿女嬉笑牵人衣。", "高歌取醉欲自慰，起舞落日争光辉。", "游说万乘苦不早，著鞭跨马涉远道。", "会稽愚妇轻买臣，余亦辞家西入秦。", "仰天大笑出门去，我辈岂是蓬蒿人。\n"]}, 
{"title": "与史郎中钦听黄鹤楼上吹笛 / 题北榭碑", "eras": ["唐代"], "author": ["李白"], "content": ["\n一为迁客去长沙，西望长安不见家。 ", "黄鹤楼中吹玉笛，江城五月落梅花。\n"]}, 
{"title": "月下独酌四首", "eras": ["唐代"], "author": ["李白"], "content": ["\n", "\n", "\n", "\n", "\n"]}, 
{"title": "长歌行", "eras": ["唐代"], "author": ["李白"], "content": ["\n桃李待日开，荣华照当年。", "东风动百物，草木尽欲言。", "枯枝无丑叶，涸水吐清泉。", "大力运天地，羲和无停鞭。", "功名不早著，竹帛将何宣。", "桃李务青春，谁能贳白日。", "富贵与神仙，蹉跎成两失。", "金石犹销铄，风霜无久质。", "畏落日月后，强欢歌与酒。", "秋霜不惜人，倏忽侵蒲柳。\n"]}, 
{"title": "秋浦歌十七首", "eras": ["唐代"], "author": ["李白"], "content": ["\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n"]}, 
{"title": "寻雍尊师隐居", "eras": ["唐代"], "author": ["李白"], "content": ["\n群峭碧摩天，逍遥不记年。", "拨云寻古道，倚石听流泉。", "花暖青牛卧，松高白鹤眠。", "语来江色暮，独自下寒烟。\n"]}, 
{"title": "上李邕", "eras": ["唐代"], "author": ["李白"], "content": ["\n大鹏一日同风起，扶摇直上九万里。", "假令风歇时下来，犹能簸却沧溟水。", "世人见我恒殊调，闻余大言皆冷笑。", "宣父犹能畏后生，丈夫未可轻年少。\n"]}, 
{"title": "怨情", "eras": ["唐代"], "author": ["李白"], "content": ["\n美人卷珠帘，深坐颦蛾眉。(颦 一作：蹙)", "但见泪痕湿，不知心恨谁。\n"]}, 
{"title": "把酒问月·故人贾淳令予问之", "eras": ["唐代"], "author": ["李白"], "content": ["\n青天有月来几时？我今停杯一问之。", "人攀明月不可得，月行却与人相随。", "皎如飞镜临丹阙，绿烟灭尽清辉发。", "但见宵从海上来，宁知晓向云间没。", "白兔捣药秋复春，嫦娥孤栖与谁邻？", "今人不见古时月，今月曾经照古人。", "古人今人若流水，共看明月皆如此。", "唯愿当歌对酒时，月光长照金樽里。\n"]}, 
{"title": "金陵酒肆留别", "eras": ["唐代"], "author": ["李白"], "content": ["\n风吹柳花满店香，吴姬压酒唤客尝。(劝客 一作：唤客)", "金陵子弟来相送，欲行不行各尽觞。", "请君试问东流水，别意与之谁短长。\n"]}, 
{"title": "赠孟浩然", "eras": ["唐代"], "author": ["李白"], "content": ["\n吾爱孟夫子，风流天下闻。", "红颜弃轩冕，白首卧松云。 ", "醉月频中圣，迷花不事君。", "高山安可仰，徒此揖清芬。\n"]}, 
{"title": "秋登宣城谢脁北楼", "eras": ["唐代"], "author": ["李白"], "content": ["\n江城如画里，山晚望晴空。(山", " 一作：晓)", "两水夹明镜，双桥落彩虹。", "人烟寒橘柚，秋色老梧桐。", "谁念北楼上，临风怀谢公。\n"]}, 
{"title": "山中问答 / 山中答俗人问", "eras": ["唐代"], "author": ["李白"], "content": ["\n问余何意栖碧山，笑而不答心自闲。", "桃花流水窅然去，别有天地非人间。\n"]}, 
{"title": "经乱离后天恩流夜郎忆旧游书怀赠江夏韦太守良宰", "eras": ["唐代"], "author": ["李白"], "content": ["\n天上白玉京，十二楼五城。仙人抚我顶，结发受长生。 ", "误逐世间乐，颇穷理乱情。九十六圣君，浮云挂空名。 ", "天地赌一掷，未能忘战争。试涉霸王略，将期轩冕荣。 ", "时命乃大谬，弃之海上行。学剑翻自哂，为文竟何成。 ", "剑非万人敌，文窃四海声。儿戏不足道，五噫出西京。 ", "临当欲去时，慷慨泪沾缨。叹君倜傥才，标举冠群英。 ", "开筵引祖帐，慰此远徂征。鞍马若浮云，送余骠骑亭。 ", "歌钟不尽意，白日落昆明。十月到幽州，戈鋋若罗星。 ", "君王弃北海，扫地借长鲸。呼吸走百川，燕然可摧倾。 ", "心知不得语，却欲栖蓬瀛。弯弧惧天狼，挟矢不敢张。 ", "揽涕黄金台，呼天哭昭王。无人贵骏骨，騄耳空腾骧。 ", "乐毅倘再生，于今亦奔亡。蹉跎不得意，驱马还贵乡。 ", "逢君听弦歌，肃穆坐华堂。百里独太古，陶然卧羲皇。 ", "征乐昌乐馆，开筵列壶觞。贤豪间青娥，对烛俨成行。 ", "醉舞纷绮席，清歌绕飞梁。欢娱未终朝，秩满归咸阳。 ", "祖道拥万人，供帐遥相望。一别隔千里，荣枯异炎凉。 ", "炎凉几度改，九土中横溃。汉甲连胡兵，沙尘暗云海。 ", "草木摇杀气，星辰无光彩。白骨成丘山，苍生竟何罪。 ", "函关壮帝居，国命悬哥舒。长戟三十万，开门纳凶渠。 ", "公卿如犬羊，忠谠醢与菹。二圣出游豫，两京遂丘墟。 ", "帝子许专征，秉旄控强楚。节制非桓文，军师拥熊虎。 ", "人心失去就，贼势腾风雨。惟君固房陵，诚节冠终古。 ", "仆卧香炉顶，餐霞漱瑶泉。门开九江转，枕下五湖连。 ", "半夜水军来，浔阳满旌旃。空名适自误，迫胁上楼船。 ", "徒赐五百金，弃之若浮烟。辞官不受赏，翻谪夜郎天。 ", "夜郎万里道，西上令人老。扫荡六合清，仍为负霜草。 ", "日月无偏照，何由诉苍昊。良牧称神明，深仁恤交道。 ", "一忝青云客，三登黄鹤楼。顾惭祢处士，虚对鹦鹉洲。 ", "樊山霸气尽，寥落天地秋。江带峨眉雪，川横三峡流。 ", "万舸此中来，连帆过扬州。送此万里目，旷然散我愁。 ", "纱窗倚天开，水树绿如发。窥日畏衔山，促酒喜得月。 ", "吴娃与越艳，窈窕夸铅红。呼来上云梯，含笑出帘栊。 ", "对客小垂手，罗衣舞春风。宾跪请休息，主人情未极。 ", "览君荆山作，江鲍堪动色。清水出芙蓉，天然去雕饰。 ", "逸兴横素襟，无时不招寻。朱门拥虎士，列戟何森森。 ", "剪凿竹石开，萦流涨清深。登台坐水阁，吐论多英音。 ", "片辞贵白璧，一诺轻黄金。谓我不愧君，青鸟明丹心。 ", "五色云间鹊，飞鸣天上来。传闻赦书至，却放夜郎回。 ", "暖气变寒谷，炎烟生死灰。君登凤池去，忽弃贾生才。 ", "桀犬尚吠尧，匈奴笑千秋。中夜四五叹，常为大国忧。 ", "旌旆夹两山，黄河当中流。连鸡不得进，饮马空夷犹。 ", "安得羿善射，一箭落旄头。\n"]}, 
{"title": "北风行", "eras": ["唐代"], "author": ["李白"], "content": ["\n烛龙栖寒门，光曜犹旦开。", "日月照之何不及此？惟有北风号怒天上来。", "燕山雪花大如席，片片吹落轩辕台。", "幽州思妇十二月，停歌罢笑双蛾摧。", "倚门望行人，念君长城苦寒良可哀。", "别时提剑救边去，遗此虎文金鞞靫。", "中有一双白羽箭，蜘蛛结网生尘埃。", "箭空在，人今战死不复回。", "不忍见此物，焚之已成灰。", "黄河捧土尚可塞，北风雨雪恨难裁。\n"]}, 
{"title": "玉阶怨", "eras": ["唐代"], "author": ["李白"], "content": ["\n玉阶生白露，夜久侵罗袜。", "却下水晶帘，玲珑望秋月。(水晶 一作 水精)\n"]}, 
{"title": "庐山谣寄卢侍御虚舟", "eras": ["唐代"], "author": ["李白"], "content": ["\n我本楚狂人，凤歌笑孔丘。", "手持绿玉杖，朝别黄鹤楼。", "五岳寻仙不辞远，一生好入名山游。", "庐山秀出南斗傍，屏风九叠云锦张。", "影落明湖青黛光，金阙前开二峰长，银河倒挂三石梁。", "香炉瀑布遥相望，回崖沓嶂凌苍苍。", "翠影红霞映朝日，鸟飞不到吴天长。", "登高壮观天地间，大江茫茫去不还。", "黄云万里动风色，白波九道流雪山。", "好为庐山谣，兴因庐山发。", "闲窥石镜清我心，谢公行处苍苔没。", "早服还丹无世情，琴心三叠道初成。", "遥见仙人彩云里，手把芙蓉朝玉京。", "先期汗漫九垓上，愿接卢敖游太清。\n"]}, 
{"title": "短歌行", "eras": ["唐代"], "author": ["李白"], "content": ["\n白日何短短，百年苦易满。", "苍穹浩茫茫，万劫太极长。", "麻姑垂两鬓，一半已成霜。", "天公见玉女，大笑亿千场。", "吾欲揽六龙，回车挂扶桑。", "北斗酌美酒，劝龙各一觞。", "富贵非所愿，与人驻颜光。\n"]}, 
{"title": "行路难·其二", "eras": ["唐代"], "author": ["李白"], "content": ["\n大道如青天，我独不得出。", "羞逐长安社中儿，赤鸡白雉赌梨栗。", "弹剑作歌奏苦声，曳裾王门不称情。", "淮阴市井笑韩信，汉朝公卿忌贾生。", "君不见昔时燕家重郭隗，拥篲折节无嫌猜。", "剧辛乐毅感恩分，输肝剖胆效英才。", "昭王白骨萦蔓草，谁人更扫黄金台？", "行路难，归去来！\n"]}, 
{"title": "九日", "eras": ["唐代"], "author": ["李白"], "content": ["\n今日云景好，水绿秋山明。", "携壶酌流霞，搴菊泛寒荣。", "地远松石古，风扬弦管清。", "窥觞照欢颜，独笑还自倾。", "落帽醉山月，空歌怀友生。\n"]}, 
{"title": "访戴天山道士不遇", "eras": ["唐代"], "author": ["李白"], "content": ["\n犬吠水声中，桃花带露浓。(露浓 一作：雨浓)", "树深时见鹿，溪午不闻钟。", "野竹分青霭，飞泉挂碧峰。", "无人知所去，愁倚两三松。\n"]}, 
{"title": "下终南山过斛斯山人宿置酒", "eras": ["唐代"], "author": ["李白"], "content": ["\n暮从碧山下，山月随人归。", "却顾所来径，苍苍横翠微。", "相携及田家，童稚开荆扉。", "绿竹入幽径，青萝拂行衣。", "欢言得所憩，美酒聊共挥。", "长歌吟松风，曲尽河星稀。", "我醉君复乐，陶然共忘机。\n"]}, 
{"title": "子夜吴歌·夏歌", "eras": ["唐代"], "author": ["李白"], "content": ["\n镜湖三百里，菡萏发荷花。", "五月西施采，人看隘若耶。", "回舟不待月，归去越王家。\n"]}, 
{"title": "妾薄命", "eras": ["唐代"], "author": ["李白"], "content": ["\n汉帝重阿娇，贮之黄金屋。", "咳唾落九天，随风生珠玉。", "宠极爱还歇，妒深情却疏。", "长门一步地，不肯暂回车。", "雨落不上天，水覆难再收。", "君情与妾意，各自东西流。", "昔日芙蓉花，今成断根草。", "以色事他人，能得几时好。\n"]}, 
{"title": "清平调·其二", "eras": ["唐代"], "author": ["李白"], "content": ["\n一枝红艳露凝香，云雨巫山枉断肠。", "借问汉宫谁得似，可怜飞燕倚新妆。\n"]}, 
{"title": "长干行·其一", "eras": ["唐代"], "author": ["李白"], "content": ["\n妾发初覆额，折花门前剧。", "郎骑竹马来，绕床弄青梅。", "同居长干里，两小无嫌猜，", "十四为君妇，羞颜未尝开。", "低头向暗壁，千唤不一回。", "十五始展眉，愿同尘与灰。", "常存抱柱信，岂上望夫台。", "十六君远行，瞿塘滟滪堆。", "五月不可触，猿声天上哀。(猿", " 一作：鸣)", "门前迟行迹，一一生绿苔。", "苔深不能扫，落叶秋风早。", "八月蝴蝶来，双飞西园草。", "感此伤妾心，坐愁红颜老。", "早晚下三巴，预将书报家。", "相迎不道远，直至长风沙。\n"]}, 
{"title": "行路难·其三", "eras": ["唐代"], "author": ["李白"], "content": ["\n有耳莫洗颍川水，有口莫食首阳蕨。", "含光混世贵无名，何用孤高比云月？", "吾观自古贤达人，功成不退皆殒身。", "子胥既弃吴江上，屈原终投湘水滨。", "陆机雄才岂自保？李斯税驾苦不早。", "华亭鹤唳讵可闻？上蔡苍鹰何足道？", "君不见吴中张翰称达生，秋风忽忆江东行。", "且乐生前一杯酒，何须身后千载名？\n"]}, 
{"title": "长相思·其二", "eras": ["唐代"], "author": ["李白"], "content": ["\n日色欲尽花含烟，月明欲素愁不眠。(欲素 一作：如素)", "赵瑟初停凤凰柱，蜀琴欲奏鸳鸯弦。", "此曲有意无人传，愿随春风寄燕然。", "忆君迢迢隔青天，昔日横波目，今作流泪泉。", "不信妾断肠，归来看取明镜前。(断肠 一作：肠断)\n"]}, 
{"title": "清平调·名花倾国两相欢", "eras": ["唐代"], "author": ["李白"], "content": ["\n名花倾国两相欢，常得君王带笑看。", "解释春风无限恨，沉香亭北倚栏杆。\n"]}, 
{"title": "山中与幽人对酌", "eras": ["唐代"], "author": ["李白"], "content": ["\n两人对酌山花开，一杯一杯复一杯。", "我醉欲眠卿且去，明朝有意抱琴来。\n"]}, 
{"title": "子夜吴歌·冬歌", "eras": ["唐代"], "author": ["李白"], "content": ["\n明朝驿使发，一夜絮征袍。", "素手抽针冷，那堪把剪刀。", "裁缝寄远道，几日到临洮。\n"]}, 
{"title": "越中览古", "eras": ["唐代"], "author": ["李白"], "content": ["\n越王勾践破吴归，义士还乡尽锦衣。 ", "宫女如花满春殿，只今惟有鹧鸪飞。\n"]}, 
{"title": "沙丘城下寄杜甫", "eras": ["唐代"], "author": ["李白"], "content": ["\n我来竟何事，高卧沙丘城。", "城边有古树，日夕连秋声。", "鲁酒不可醉，齐歌空复情。", "思君若汶水，浩荡寄南征。\n"]}, 
{"title": "望庐山瀑布水二首", "eras": ["唐代"], "author": ["李白"], "content": ["\n西登香炉峰，南见瀑布水。挂流三百丈，喷壑数十里。 ", "欻如飞电来，隐若白虹起。初惊河汉落，半洒云天里。 ", "仰观势转雄，壮哉造化功。海风吹不断，江月照还空。 ", "空中乱潈射，左右洗青壁。飞珠散轻霞，流沫沸穹石。 ", "而我乐名山，对之心益闲。无论漱琼液，还得洗尘颜。 ", "且谐宿所好，永愿辞人间。 ", "日照香炉生紫烟，遥看瀑布挂前川。 ", "飞流直下三千尺，疑是银河落九天。\n"]}, 
{"title": "白马篇", "eras": ["唐代"], "author": ["李白"], "content": ["\n龙马花雪毛，金鞍五陵豪。", "秋霜切玉剑，落日明珠袍。", "斗鸡事万乘，轩盖一何高。", "弓摧南山虎，手接太行猱。", "酒后竞风采，三杯弄宝刀。", "杀人如剪草，剧孟同游遨。", "发愤去函谷，从军向临洮。", "叱咤经百战，匈奴尽奔逃。", "归来使酒气，未肯拜萧曹。", "羞入原宪室，荒淫隐蓬蒿。\n"]}, 
{"title": "与夏十二登岳阳楼", "eras": ["唐代"], "author": ["李白"], "content": ["\n楼观岳阳尽，川迥洞庭开。", "雁引愁心去，山衔好月来。", "云间连下榻，天上接行杯。", "醉后凉风起，吹人舞袖回。\n"]}, 
{"title": "长相思三首", "eras": ["唐代"], "author": ["李白"], "content": ["\n", "\n", "\n", "\n"]}, 
{"title": "秋下荆门", "eras": ["唐代"], "author": ["李白"], "content": ["\n霜落荆门江树空，布帆无恙挂秋风。", "此行不为鲈鱼鲙，自爱名山入剡中。\n"]}, 
{"title": "渌水曲", "eras": ["唐代"], "author": ["李白"], "content": ["\n渌水明秋月，南湖采白蘋。", "荷花娇欲语，愁杀荡舟人。\n"]}, 
{"title": "塞下曲六首", "eras": ["唐代"], "author": ["李白"], "content": ["\n", "\n", "\n", "\n", "\n", "\n", "\n"]}, 
{"title": "太原早秋", "eras": ["唐代"], "author": ["李白"], "content": ["\n岁落众芳歇，时当大火流。", "霜威出塞早，云色渡河秋。", "梦绕边城月，心飞故国楼。", "思归若汾水，无日不悠悠。\n"]}, 
{"title": "劳劳亭", "eras": ["唐代"], "author": ["李白"], "content": ["\n天下伤心处，劳劳送客亭。", "春风知别苦，不遣柳条青。\n"]}, 
{"title": "子夜吴歌·春歌", "eras": ["唐代"], "author": ["李白"], "content": ["\n秦地罗敷女，采桑绿水边。", "素手青条上，红妆白日鲜。", "蚕饥妾欲去，五马莫留连。\n"]}, 
{"title": "采莲曲", "eras": ["唐代"], "author": ["李白"], "content": ["\n若耶溪傍采莲女，笑隔荷花共人语。", "日照新妆水底明，风飘香袂空中举。", "岸上谁家游冶郎，三三五五映垂杨。", "紫骝嘶入落花去，见此踟蹰空断肠。\n"]}, 
{"title": "赤壁歌送别", "eras": ["唐代"], "author": ["李白"], "content": ["\n二龙争战决雌雄，赤壁楼船扫地空。", "烈火张天照云海，周瑜于此破曹公。", "君去沧江望澄碧，鲸鲵唐突留馀迹。", "一一书来报故人，我欲因之壮心魄。\n"]}, 
{"title": "长干行二首", "eras": ["唐代"], "author": ["李白"], "content": ["\n", "\n", "\n"]}, 
{"title": "宣城见杜鹃花 / 子规", "eras": ["唐代"], "author": ["李白"], "content": ["\n蜀国曾闻子规鸟，宣城还见杜鹃花。 ", "一叫一回肠一断，三春三月忆三巴。\n"]}, 
{"title": "秋思", "eras": ["唐代"], "author": ["李白"], "content": ["\n燕支黄叶落，妾望自登台。海上碧云断，单于秋色来。", "胡兵沙塞合，汉使玉关回。征客无归日，空悲蕙草摧。\n"]}, 
{"title": "听蜀僧濬弹琴 / 听蜀僧浚弹琴", "eras": ["唐代"], "author": ["李白"], "content": ["\n蜀僧抱绿绮，西下峨眉峰。", "为我一挥手，如听万壑松。 ", "客心洗流水，余响入霜钟。", "不觉碧山暮，秋云暗几重。\n"]}, 
{"title": "古意", "eras": ["唐代"], "author": ["李白"], "content": ["\n君为女萝草，妾作菟丝花。", "轻条不自引，为逐春风斜。", "百丈托远松，缠绵成一家。", "谁言会面易，各在青山崖。", "女萝发馨香，菟丝断人肠。", "枝枝相纠结，叶叶竞飘扬。", "生子不知根，因谁共芬芳。", "中巢双翡翠，上宿紫鸳鸯。", "若识二草心，海潮亦可量。\n"]}, 
{"title": "与韩荆州书", "eras": ["唐代"], "author": ["李白"], "content": ["\n", "\n", "\n", "\n", "\n", "\n"]}, 
{"title": "落日忆山中", "eras": ["唐代"], "author": ["李白"], "content": ["\n雨后烟景绿，晴天散馀霞。东风随春归，发我枝上花。 ", "花落时欲暮，见此令人嗟。愿游名山去，学道飞丹砂。\n"]}, 
{"title": "夜泊牛渚怀古", "eras": ["唐代"], "author": ["李白"], "content": ["\n牛渚西江夜，青天无片云。", "登舟望秋月，空忆谢将军。", "余亦能高咏，斯人不可闻。", "明朝挂帆席，枫叶落纷纷。(挂帆", " 一作：去)\n"]}, 
{"title": "嘲王历阳不肯饮酒", "eras": ["唐代"], "author": ["李白"], "content": ["\n地白风色寒，雪花大如手。笑杀陶渊明，不饮杯中酒。 ", "浪抚一张琴，虚栽五株柳。空负头上巾，吾于尔何有。\n"]}, 
{"title": "金陵望汉江", "eras": ["唐代"], "author": ["李白"], "content": ["\n汉江回万里，派作九龙盘。", "横溃豁中国，崔嵬飞迅湍。", "六帝沦亡后，三吴不足观。", "我君混区宇，垂拱众流安。", "今日任公子，沧浪罢钓竿。\n"]}, 
{"title": "清平乐·画堂晨起", "eras": ["唐代"], "author": ["李白"], "content": ["\n画堂晨起，来报雪花坠。高卷帘栊看佳瑞，皓色远迷庭砌。", "盛气光引炉烟，素草寒生玉佩。应是天仙狂醉，乱把白云揉碎。\n"]}, 
{"title": "清平调·其三", "eras": ["唐代"], "author": ["李白"], "content": ["\n名花倾国两相欢，长得君王带笑看。", "解释春风无限恨，沉香亭北倚阑干。\n"]}, 
{"title": "冬日归旧山", "eras": ["唐代"], "author": ["李白"], "content": ["\n未洗染尘缨，归来芳草平。一条藤径绿，万点雪峰晴。 ", "地冷叶先尽，谷寒云不行。嫩篁侵舍密，古树倒江横。 ", "白犬离村吠，苍苔壁上生。穿厨孤雉过，临屋旧猿鸣。 ", "木落禽巢在，篱疏兽路成。拂床苍鼠走，倒箧素鱼惊。 ", "洗砚修良策，敲松拟素贞。此时重一去，去合到三清。\n"]}, 
{"title": "送友人入蜀", "eras": ["唐代"], "author": ["李白"], "content": ["\n见说蚕丛路，崎岖不易行。", "山从人面起，云傍马头生。", "芳树笼秦栈，春流绕蜀城。", "升沉应已定，不必问君平。\n"]}, 
{"title": "折荷有赠", "eras": ["唐代"], "author": ["李白"], "content": ["\n涉江玩秋水，爱此红蕖鲜。", "攀荷弄其珠，荡漾不成圆。", "佳人彩云里，欲赠隔远天。", "相思无因见，怅望凉风前。\n"]}, 
{"title": "赠裴十四", "eras": ["唐代"], "author": ["李白"], "content": ["\n朝见裴叔则，朗如行玉山。", "黄河落天走东海，万里写入胸怀间。", "身骑白鼋不敢度，金高南山买君顾。", "徘徊六合无相知，飘若浮云且西去！\n"]}, 
{"title": "折杨柳", "eras": ["唐代"], "author": ["李白"], "content": ["\n垂杨拂绿水，摇艳东风年。", "花明玉关雪，叶暖金窗烟。", "美人结长想，对此心凄然。", "攀条折春色，远寄龙庭前。\n"]}, 
{"title": "早春寄王汉阳", "eras": ["唐代"], "author": ["李白"], "content": ["\n闻道春还未相识，走傍寒梅访消息。", "昨夜东风入武阳，陌头杨柳黄金色。", "碧水浩浩云茫茫，美人不来空断肠。", "预拂青山一片石，与君连日醉壶觞。\n"]}, 
{"title": "九日龙山饮", "eras": ["唐代"], "author": ["李白"], "content": ["\n九日龙山饮，黄花笑逐臣。", "醉看风落帽，舞爱月留人。\n"]}, 
{"title": "江上吟", "eras": ["唐代"], "author": ["李白"], "content": ["\n", "\n"]}, 
{"title": "游洞庭湖五首·其二", "eras": ["唐代"], "author": ["李白"], "content": ["\n南湖秋水夜无烟，耐可乘流直上天。", "且就洞庭赊月色，将船买酒白云边。\n"]}, 
{"title": "南轩松", "eras": ["唐代"], "author": ["李白"], "content": ["\n南轩有孤松，柯叶自绵幂。", "清风无闲时，潇洒终日夕。", "阴生古苔绿，色染秋烟碧。", "何当凌云霄，直上数千尺。\n"]}, 
{"title": "胡无人", "eras": ["唐代"], "author": ["李白"], "content": ["\n", "\n"]}, 
{"title": "梁甫吟", "eras": ["唐代"], "author": ["李白"], "content": ["\n长啸梁甫吟，何时见阳春？", "君不见，朝歌屠叟辞棘津，八十西来钓渭滨。", "宁羞白发照清水，逢时壮气思经纶。", "广张三千六百钓，风期暗与文王亲。", "大贤虎变愚不测，当年颇似寻常人。", "君不见，高阳酒徒起草中，长揖山东隆准公。", "入门不拜逞雄辩，两女辍洗来趋风。", "东下齐城七十二，指挥楚汉如旋蓬。", "狂客落魄尚如此，何况壮士当群雄！", "我欲攀龙见明主，雷公砰訇震天鼓。", "帝旁投壶多玉女，三时大笑开电光，倏烁晦冥起风雨。", "阊阖九门不可通，以额扣关阍者怒。", "白日不照我精诚，杞国无事忧天倾。", "猰貐磨牙竞人肉，驺虞不折生草茎。", "手接飞猱搏雕虎，侧足焦原未言苦。", "智者可卷愚者豪，世人见我轻鸿毛。", "力排南山三壮士，齐相杀之费二桃。", "吴楚弄兵无剧孟，亚夫咍尔为徒劳。", "梁甫吟，声正悲。", "张公两龙剑，神物合有时。", "风云感会起屠钓，大人臲屼当安之。\n"]}, 
{"title": "望木瓜山", "eras": ["唐代"], "author": ["李白"], "content": ["\n早起见日出，暮见栖鸟还。", "客心自酸楚，况对木瓜山。\n"]}, 
{"title": "金陵新亭", "eras": ["唐代"], "author": ["李白"], "content": ["\n金陵风景好，豪士集新亭。", "举目山河异，偏伤周顗情。", "四坐楚囚悲，不忧社稷倾。", "王公何慷慨，千载仰雄名。\n"]}, 
{"title": "赠从兄襄阳少府皓", "eras": ["唐代"], "author": ["李白"], "content": ["\n结发未识事，所交尽豪雄。", "却秦不受赏，击晋宁为功。", "托身白刃里，杀人红尘中。", "当朝揖高义，举世称英雄。", "小节岂足言，退耕舂陵东。", "归来无产业，生事如转蓬。", "一朝乌裘敝，百镒黄金空。", "弹剑徒激昂，出门悲路穷。", "吾兄青云士，然诺闻诸公。", "所以陈片言，片言贵情通。", "棣华倘不接，甘与秋草同。\n"]}, 
{"title": "宿五松山下荀媪家", "eras": ["唐代"], "author": ["李白"], "content": ["\n我宿五松下，寂寥无所欢。", "田家秋作苦，邻女夜舂寒。", "跪进雕胡饭，月光明素盘。", "令人惭漂母，三谢不能餐。\n"]}, 
{"title": "战城南", "eras": ["唐代"], "author": ["李白"], "content": ["\n去年战，桑干源，今年战，葱河道。", "洗兵条支海上波，放马天山雪中草。", "万里长征战，三军尽衰老。", "匈奴以杀戮为耕作，古来唯见白骨黄沙田。", "秦家筑城避胡处，汉家还有烽火燃。", "烽火燃不息，征战无已时。", "野战格斗死，败马号鸣向天悲。", "乌鸢啄人肠，衔飞上挂枯树枝。", "士卒涂草莽，将军空尔为。", "乃知兵者是凶器，圣人不得已而用之。\n"]}, 
{"title": "苏台览古", "eras": ["唐代"], "author": ["李白"], "content": ["\n旧苑荒台杨柳新，菱歌清唱不胜春。 ", "只今惟有西江月，曾照吴王宫里人。\n"]}, 
{"title": "少年子", "eras": ["唐代"], "author": ["李白"], "content": ["\n青云少年子，挟弹章台左。", "鞍马四边开，突如流星过。", "金丸落飞鸟，夜入琼楼卧。", "夷齐是何人，独守西山饿。\n"]}, 
{"title": "飞龙引二首·其二", "eras": ["唐代"], "author": ["李白"], "content": ["\n鼎湖流水清且闲，轩辕去时有弓剑，古人传道留其间。", "后宫婵娟多花颜，乘鸾飞烟亦不还，骑龙攀天造天关。", "造天关，闻天语，屯云河车载玉女。", "载玉女，过紫皇，紫皇乃赐白兔所捣之药方。", "后天而老凋三光，下视瑶池见王母，蛾眉萧飒如秋霜。\n"]}, 
{"title": "戏赠杜甫", "eras": ["唐代"], "author": ["李白"], "content": ["\n饭颗山头逢杜甫，顶戴笠子日卓午。 ", "借问别来太瘦生，总为从前作诗苦。\n"]}, 
{"title": "大鹏赋·并序", "eras": ["唐代"], "author": ["李白"], "content": ["\n", "\n", "\n", "\n", "\n", "\n", "\n", "\n", "\n"]}, 
{"title": "秋思", "eras": ["唐代"], "author": ["李白"], "content": ["\n春阳如昨日，碧树鸣黄鹂。", "芜然蕙草暮，飒尔凉风吹。", "天秋木叶下，月冷莎鸡悲。", "坐愁群芳歇，白露凋华滋。\n"]}, 
{"title": "塞上曲", "eras": ["唐代"], "author": ["李白"], "content": ["\n大汉无中策，匈奴犯渭桥。五原秋草绿，胡马一何骄。 ", "命将征西极，横行阴山侧。燕支落汉家，妇女无华色。 ", "转战渡黄河，休兵乐事多。萧条清万里，瀚海寂无波。\n"]}, 
{"title": "清溪行 / 宣州清溪", "eras": ["唐代"], "author": ["李白"], "content": ["\n清溪清我心，水色异诸水。", "借问新安江，见底何如此。", "人行明镜中，鸟度屏风里。", "向晚猩猩啼，空悲远游子。\n"]}, 
{"title": "古风·其十九", "eras": ["唐代"], "author": ["李白"], "content": ["\n西上莲花山，迢迢见明星。(西上 一作：西岳)", "素手把芙蓉，虚步蹑太清。", "霓裳曳广带，飘拂升天行。", "邀我登云台，高揖卫叔卿。", "恍恍与之去，驾鸿凌紫冥。", "俯视洛阳川，茫茫走胡兵。", "流血涂野草，豺狼尽冠缨。\n"]}, 
{"title": "登庐山五老峰", "eras": ["唐代"], "author": ["李白"], "content": ["\n庐山东南五老峰，青天削出金芙蓉。", "九江秀色可揽结，吾将此地巢云松。\n"]}, 
{"title": "月夜听卢子顺弹琴", "eras": ["唐代"], "author": ["李白"], "content": ["\n闲坐夜明月，幽人弹素琴。", "忽闻悲风调，宛若寒松吟。 ", "白雪乱纤手，绿水清虚心。", "钟期久已没，世上无知音。\n"]}, 
{"title": "杜陵绝句", "eras": ["唐代"], "author": ["李白"], "content": ["\n南登杜陵上，北望五陵间。", "秋水明落日，流光灭远山。\n"]}, 
{"title": "飞龙引二首·其一", "eras": ["唐代"], "author": ["李白"], "content": ["\n黄帝铸鼎于荆山，炼丹砂。", "丹砂成黄金，骑龙飞上太清家，云愁海思令人嗟。", "宫中彩女颜如花，飘然挥手凌紫霞，从风纵体登鸾车。", "登鸾车，侍轩辕，遨游青天中，其乐不可言。\n"]}, 
{"title": "怨歌行", "eras": ["唐代"], "author": ["李白"], "content": ["\n十五入汉宫，花颜笑春红。", "君王选玉色，侍寝金屏中。", "荐枕娇夕月，卷衣恋春风。", "宁知赵飞燕，夺宠恨无穷。", "沉忧能伤人，绿鬓成霜蓬。", "一朝不得意，世事徒为空。", "鹔鹴换美酒，舞衣罢雕龙。", "寒苦不忍言，为君奏丝桐。", "肠断弦亦绝，悲心夜忡忡。\n"]}, 
{"title": "别储邕之剡中", "eras": ["唐代"], "author": ["李白"], "content": ["\n借问剡中道，东南指越乡。", "舟从广陵去，水入会稽长。", "竹色溪下绿，荷花镜里香。", "辞君向天姥，拂石卧秋霜。\n"]}, 
{"title": "答王十二寒夜独酌有怀", "eras": ["唐代"], "author": ["李白"], "content": ["\n昨夜吴中雪，子猷佳兴发。", "万里浮云卷碧山，青天中道流孤月。", "孤月沧浪河汉清，北斗错落长庚明。", "怀余对酒夜霜白，玉床金井冰峥嵘。", "人生飘忽百年内，且须酣畅万古情。", "君不能狸膏金距学斗鸡，坐令鼻息吹虹霓。", "君不能学哥舒，横行青海夜带刀，西屠石堡取紫袍。", "吟诗作赋北窗里，万言不直一杯水。", "世人闻此皆掉头，有如东风射马耳。", "鱼目亦笑我，谓与明月同。", "骅骝拳跼不能食，蹇驴得志鸣春风。", "《折杨》《黄华》合流俗，晋君听琴枉《清角》。", "《巴人》谁肯和《阳春》，楚地犹来贱奇璞。", "黄金散尽交不成，白首为儒身被轻。 ", "一谈一笑失颜色，苍蝇贝锦喧谤声。", "曾参岂是杀人者？谗言三及慈母惊。", "与君论心握君手，荣辱于余亦何有？", "孔圣犹闻伤凤麟，董龙更是何鸡狗！", "一生傲岸苦不谐，恩疏媒劳志多乖。", "严陵高揖汉天子，何必长剑拄颐事玉阶。", "达亦不足贵，穷亦不足悲。", "韩信羞将绛灌比，祢衡耻逐屠沽儿。", "君不见李北海，英风豪气今何在！", "君不见裴尚书，土坟三尺蒿棘居！", "少年早欲五湖去，见此弥将钟鼎疏。\n"]}, 
{"title": "古风五十九首", "eras": ["唐代"], "author": ["李白"], "content": ["\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n", "\n"]}, 
{"title": "鹦鹉洲", "eras": ["唐代"], "author": ["李白"], "content": ["\n鹦鹉来过吴江水，江上洲传鹦鹉名。", "鹦鹉西飞陇山去，芳洲之树何青青。", "烟开兰叶香风暖，岸夹桃花锦浪生。", "迁客此时徒极目，长洲孤月向谁明。\n"]}, 
{"title": "赠新平少年", "eras": ["唐代"], "author": ["李白"], "content": ["\n韩信在淮阴，少年相欺凌。", "屈体若无骨，壮心有所凭。", "一遭龙颜君，啸咤从此兴。", "千金答漂母，万古共嗟称。", "而我竟何为？寒苦坐相仍。", "长风入短袂，内手如怀冰。", "故友不相恤，新交宁见矜？", "摧残槛中虎，羁绁韝上鹰。", "何时腾风云，搏击申所能？\n"]}, 
{"title": "登太白峰", "eras": ["唐代"], "author": ["李白"], "content": ["\n西上太白峰，夕阳穷登攀。", "太白与我语，为我开天关。", "愿乘泠风去，直出浮云间。", "举手可近月，前行若无山。", "一别武功去，何时复更还？\n"]}, 
{"title": "白头吟", "eras": ["唐代"], "author": ["李白"], "content": ["\n锦水东北流，波荡双鸳鸯。", "雄巢汉宫树，雌弄秦草芳。", "宁同万死碎绮翼，不忍云间两分张。", "此时阿娇正娇妒，独坐长门愁日暮。", "但愿君恩顾妾深，岂惜黄金买词赋。", "相如作赋得黄金，丈夫好新多异心。", "一朝将聘茂陵女，文君因赠白头吟。", "东流不作西归水，落花辞条归故林。", "兔丝固无情，随风任倾倒。", "谁使女萝枝，而来强萦抱。", "两草犹一心，人心不如草。", "莫卷龙须席，从他生网丝。", "且留琥珀枕，或有梦来时。", "覆水再收岂满杯，弃妾已去难重回。", "古来得意不相负，只今惟见青陵台。\n"]}, 
{"title": "谢公亭·盖谢脁范云之所游", "eras": ["唐代"], "author": ["李白"], "content": ["\n谢亭离别处，风景每生愁。", "客散青天月，山空碧水流。", "池花春映日，窗竹夜鸣秋。", "今古一相接，长歌怀旧游。\n"]}, 
{"title": "永王东巡歌十一首", "eras": ["唐代"], "author": ["李白"], "content": ["\n", "\n", "\n", "\n", "\n", "\n", "\n", "\n", "\n", "\n", "\n", "\n"]}, 
{"title": "西施 / 咏苎萝山", "eras": ["唐代"], "author": ["李白"], "content": ["\n西施越溪女，出自苎萝山。", "秀色掩今古，荷花羞玉颜。", "浣纱弄碧水，自与清波闲。", "皓齿信难开，沉吟碧云间。", "勾践徵绝艳，扬蛾入吴关。", "提携馆娃宫，杳渺讵可攀。", "一破夫差国，千秋竟不还。\n"]}, 
{"title": "观猎", "eras": ["唐代"], "author": ["李白"], "content": ["\n太守耀清威，乘闲弄晚晖。", "江沙横猎骑，山火绕行围。", "箭逐云鸿落，鹰随月兔飞。", "不知白日暮，欢赏夜方归。\n"]}, 
{"title": "江夏别宋之悌", "eras": ["唐代"], "author": ["李白"], "content": ["\n楚水清若空，遥将碧海通。", "人分千里外，兴在一杯中。", "谷鸟吟晴日，江猿啸晚风。", "平生不下泪，于此泣无穷。\n"]}, 
{"title": "流夜郎赠辛判官", "eras": ["唐代"], "author": ["李白"], "content": ["\n昔在长安醉花柳，五侯七贵同杯酒。", "气岸遥凌豪士前，风流肯落他人后？", "夫子红颜我少年，章台走马著金鞭。", "文章献纳麒麟殿，歌舞淹留玳瑁筵。", "与君自谓长如此，宁知草动风尘起。", "函谷忽惊胡马来，秦宫桃李向明开。", "我愁远谪夜郎去，何日金鸡放赦回？\n"]}, 
{"title": "公无渡河", "eras": ["唐代"], "author": ["李白"], "content": ["\n黄河西来决昆仑，咆哮万里触龙门。", "波滔天，尧咨嗟。", "大禹理百川，儿啼不窥家。", "杀湍湮洪水，九州始蚕麻。", "其害乃去，茫然风沙。", "被发之叟狂而痴，清晨临流欲奚为。", "旁人不惜妻止之，公无渡河苦渡之。", "虎可搏，河难凭，公果溺死流海湄。", "有长鲸白齿若雪山，公乎公乎挂罥于其间。", "箜篌所悲竟不还。\n"]}, 
{"title": "乌夜啼", "eras": ["唐代"], "author": ["李白"], "content": ["\n", "\n"]}, 
{"title": "乌栖曲", "eras": ["唐代"], "author": ["李白"], "content": ["\n姑苏台上乌栖时，吴王宫里醉西施。", "吴歌楚舞欢未毕， 青山欲衔半边日。", "银箭金壶漏水多，起看秋月坠江波。东方渐高奈乐何！\n"]}, 
{"title": "鲁郡东石门送杜二甫", "eras": ["唐代"], "author": ["李白"], "content": ["\n", "\n"]}, 
{"title": "上三峡", "eras": ["唐代"], "author": ["李白"], "content": ["\n巫山夹青天，巴水流若兹。", "巴水忽可尽，青天无到时。", "三朝上黄牛，三暮行太迟。", "三朝又三暮，不觉鬓成丝。\n"]}, 
{"title": "临路歌", "eras": ["唐代"], "author": ["李白"], "content": ["\n大鹏飞兮振八裔，中天摧兮力不济。", "馀风激兮万世，游扶桑兮挂石袂。", "后人得之传此，仲尼亡兮谁为出涕。\n"]}, 
{"title": "自遣", "eras": ["唐代"], "author": ["李白"], "content": ["\n对酒不觉暝，落花盈我衣。", "醉起步溪月，鸟还人亦稀。\n"]}, 
{"title": "陌上桑", "eras": ["唐代"], "author": ["李白"], "content": ["\n美女渭桥东，春还事蚕作。", "五马如飞龙，青丝结金络。", "不知谁家子，调笑来相谑。", "妾本秦罗敷，玉颜艳名都。", "绿条映素手，采桑向城隅。", "使君且不顾，况复论秋胡。", "寒螀爱碧草，鸣凤栖青梧。", "托心自有处，但怪傍人愚。", "徒令白日暮，高驾空踟蹰。\n"]}, 
{"title": "临江王节士歌", "eras": ["唐代"], "author": ["李白"], "content": ["\n洞庭白波木叶稀，燕鸿始入吴云飞。", "吴云寒，燕鸿苦。", "风号沙宿潇湘浦，节士悲秋泪如雨。", "白日当天心，照之可以事明主。", "壮士愤，雄风生。", "安得倚天剑，跨海斩长鲸。\n"]}, 
{"title": "襄阳歌", "eras": ["唐代"], "author": ["李白"], "content": ["\n落日欲没岘山西，倒著接蓠花下迷。", "襄阳小儿齐拍手，拦街争唱《白铜鞮》。", "旁人借问笑何事，笑杀山公醉似泥。", "鸬鹚杓，鹦鹉杯。", "百年三万六千日， 一日须倾三百杯。", "遥看汉水鸭头绿，恰似葡萄初酦醅。", "此江若变作春酒，垒曲便筑糟丘台。", "千金骏马换小妾，醉坐雕鞍歌《落梅》。", "车旁侧挂一壶酒，凤笙龙管行相催。", "咸阳市中叹黄犬，何如月下倾金罍？", "君不见晋朝羊公一片石，龟头剥落生莓苔。", "泪亦不能为之堕，心亦不能为之哀。", "清风朗月不用一钱买，玉山自倒非人推。", "舒州杓，力士铛，", "与尔同死生。", "襄王云雨今安在？江水东流猿夜声。\n"]}, 
{"title": "古风·其五十九", "eras": ["唐代"], "author": ["李白"], "content": ["\n碧荷生幽泉，朝日艳且鲜。", "秋花冒绿水，密叶罗青烟。", "秀色空绝世，馨香为谁传。", "坐看飞霜满，凋此红芳年。", "结根未得所，愿托华池边。\n"]}, 
{"title": "登邯郸洪波台置酒观发兵", "eras": ["唐代"], "author": ["李白"], "content": ["\n我把两赤羽，来游燕赵间。", "天狼正可射，感激无时闲。", "观兵洪波台，倚剑望玉关。", "请缨不系越，且向燕然山。", "风引龙虎旗，歌钟昔追攀。", "击筑落高月，投壶破愁颜。", "遥知百战胜，定扫鬼方还。\n"]}, 
{"title": "从军行", "eras": ["唐代"], "author": ["李白"], "content": ["\n从军玉门道，逐虏金微山。", "笛奏梅花曲，刀开明月环。", "鼓声鸣海上，兵气拥云间。", "愿斩单于首，长驱静铁关。\n"]}, 
{"title": "苏武", "eras": ["唐代"], "author": ["李白"], "content": ["\n", "\n"]}, 
{"title": "送贺宾客归越", "eras": ["唐代"], "author": ["李白"], "content": ["\n镜湖流水漾清波，狂客归舟逸兴多。 ", "山阴道士如相见，应写黄庭换白鹅。\n"]}, 
{"title": "送杨山人归嵩山", "eras": ["唐代"], "author": ["李白"], "content": ["\n我有万古宅，嵩阳玉女峰。", "长留一片月，挂在东溪松。", "尔去掇仙草，菖蒲花紫茸。", "岁晚或相访，青天骑白龙。\n"]}, 
{"title": "宫中行乐词八首", "eras": ["唐代"], "author": ["李白"], "content": ["\n", "\n", "\n", "\n", "\n", "\n", "\n", "\n", "\n"]}, 
{"title": "远别离", "eras": ["唐代"], "author": ["李白"], "content": ["\n远别离，古有皇英之二女，乃在洞庭之南，潇湘之浦。", "海水直下万里深，谁人不言此离苦？", "日惨惨兮云冥冥，猩猩啼烟兮鬼啸雨。", "我纵言之将何补？", "皇穹窃恐不照余之忠诚，雷凭凭兮欲吼怒。", "尧舜当之亦禅禹。", "君失臣兮龙为鱼，权归臣兮鼠变虎。", "或云：尧幽囚，舜野死。", "九疑联绵皆相似，重瞳孤坟竟何是？", "帝子泣兮绿云间，随风波兮去无还。", "恸哭兮远望，见苍梧之深山。", "苍梧山崩湘水绝，竹上之泪乃可灭。\n"]}, 
{"title": "观放白鹰二首", "eras": ["唐代"], "author": ["李白"], "content": ["\n", "\n", "\n"]}, 
{"title": "春日醉起言志", "eras": ["唐代"], "author": ["李白"], "content": ["\n处世若大梦，胡为劳其生？", "所以终日醉，颓然卧前楹。", "觉来眄庭前，一鸟花间鸣。", "借问此何时？春风语流莺。", "感之欲叹息，对酒还自倾。", "浩歌待明月，曲尽已忘情。\n"]}, 
{"title": "东鲁见狄博通", "eras": ["唐代"], "author": ["李白"], "content": ["\n去年别我向何处，有人传道游江东。 ", "谓言挂席度沧海，却来应是无长风。\n"]}, 
{"title": "春怨", "eras": ["唐代"], "author": ["李白"], "content": ["\n白马金羁辽海东，罗帷绣被卧春风。 ", "落月低轩窥烛尽，飞花入户笑床空。\n"]}, 
{"title": "玉真公主别馆苦雨赠卫尉张卿二首", "eras": ["唐代"], "author": ["李白"], "content": ["\n", "\n", "\n"]}, 
{"title": "赠友人三首", "eras": ["唐代"], "author": ["李白"], "content": ["\n", "\n", "\n", "\n"]}, 
{"title": "峨眉山月歌送蜀僧晏入中京", "eras": ["唐代"], "author": ["李白"], "content": ["\n我在巴东三峡时，西看明月忆峨眉。", "月出峨眉照沧海，与人万里长相随。", "黄鹤楼前月华白，此中忽见峨眉客。", "峨眉山月还送君，风吹西到长安陌。", "长安大道横九天，峨眉山月照秦川。", "黄金狮子乘高座，白玉麈尾谈重玄。", "我似浮云殢吴越，君逢圣主游丹阙。", "一振高名满帝都，归时还弄峨眉月。\n"]}, 
{"title": "秋夕旅怀", "eras": ["唐代"], "author": ["李白"], "content": ["\n凉风度秋海，吹我乡思飞。", "连山去无际，流水何时归。", "目极浮云色，心断明月晖。", "芳草歇柔艳，白露催寒衣。", "梦长银汉落，觉罢天星稀。", "含悲想旧国，泣下谁能挥。\n"]}, 
{"title": "江行寄远", "eras": ["唐代"], "author": ["李白"], "content": ["\n刳木出吴楚，危槎百余尺。", "疾风吹片帆，日暮千里隔。", "别时酒犹在，已为异乡客。", "思君不可得，愁见江水碧。\n"]}, 
{"title": "笑歌行", "eras": ["唐代"], "author": ["李白"], "content": ["\n笑矣乎，笑矣乎。", "君不见曲如钩，古人知尔封公侯。", "君不见直如弦，古人知尔死道边。", "张仪所以只掉三寸舌，苏秦所以不垦二顷田。", "笑矣乎，笑矣乎。", "君不见沧浪老人歌一曲，还道沧浪濯吾足。", "平生不解谋此身，虚作离骚遣人读。", "笑矣乎，笑矣乎。", "赵有豫让楚屈平，卖身买得千年名。", "巢由洗耳有何益，夷齐饿死终无成。", "君爱身后名，我爱眼前酒。", "饮酒眼前乐，虚名何处有。", "男儿穷通当有时，曲腰向君君不知。", "猛虎不看几上肉，洪炉不铸囊中锥。", "笑矣乎，笑矣乎。", "宁武子，朱买臣，扣角行歌背负薪。", "今日逢君君不识，岂得不如佯狂人。\n"]}, 
{"title": "寄王屋山人孟大融", "eras": ["唐代"], "author": ["李白"], "content": ["\n", "\n"]}, 
{"title": "金门答苏秀才", "eras": ["唐代"], "author": ["李白"], "content": ["\n", "\n"]}, 
{"title": "君马黄", "eras": ["唐代"], "author": ["李白"], "content": ["\n君马黄，我马白。", "马色虽不同，人心本无隔。", "共作游冶盘，双行洛阳陌。", "长剑既照曜，高冠何赩赫。", "各有千金裘，俱为五侯客。", "猛虎落陷阱，壮夫时屈厄。", "相知在急难，独好亦何益。\n"]}, 
{"title": "寄王屋山人孟大融", "eras": ["唐代"], "author": ["李白"], "content": ["\n", "\n"]}, 
{"title": "春日行", "eras": ["唐代"], "author": ["李白"], "content": ["\n深宫高楼入紫清，金作蛟龙盘绣楹。", "佳人当窗弄白日，弦将手语弹鸣筝。", "春风吹落君王耳，此曲乃是升天行。", "因出天池泛蓬瀛，楼船蹙沓波浪惊。", "三千双蛾献歌笑，挝钟考鼓宫殿倾，万姓聚舞歌太平。", "我无为，人自宁。", "三十六帝欲相迎，仙人飘翩下云輧。", "帝不去，留镐京。", "安能为轩辕，独往入窅冥。", "小臣拜献南山寿，陛下万古垂鸿名。\n"]}, 
{"title": "王右军", "eras": ["唐代"], "author": ["李白"], "content": ["\n右军本清真，潇洒出风尘。", "山阴遇羽客，爱此好鹅宾。", "扫素写道经，笔精妙入神。", "书罢笼鹅去，何曾别主人。\n"]}, 
{"title": "哭晁卿衡", "eras": ["唐代"], "author": ["李白"], "content": ["\n日本晁卿辞帝都，征帆一片绕蓬壶。 ", "明月不归沉碧海，白云愁色满苍梧。\n"]}, 
{"title": "越女词五首", "eras": ["唐代"], "author": ["李白"], "content": ["\n", "\n", "\n", "\n", "\n", "\n"]}, 
{"title": "王昭君二首", "eras": ["唐代"], "author": ["李白"], "content": ["\n", "\n", "\n"]}, 
{"title": "灞陵行送别", "eras": ["唐代"], "author": ["李白"], "content": ["\n送君灞陵亭，灞水流浩浩。", "上有无花之古树，下有伤心之春草。", "我向秦人问路歧，云是王粲南登之古道。", "古道连绵走西京，紫阙落日浮云生。", "正当今夕断肠处，骊歌愁绝不忍听。\n"]}, 
{"title": "送蔡山人", "eras": ["唐代"], "author": ["李白"], "content": ["\n我本不弃世，世人自弃我。", "一乘无倪舟，八极纵远舵。", "燕客期跃马，唐生安敢讥。", "采珠勿惊龙，大道可暗归。", "故山有松月，迟尔玩清晖。\n"]}, 
{"title": "杨叛儿", "eras": ["唐代"], "author": ["李白"], "content": ["\n君歌杨叛儿，妾劝新丰酒。", "何许最关人，乌啼白门柳。", "乌啼隐杨花，君醉留妾家。", "博山炉中沉香火，双烟一气凌紫霞。\n"]}, 
{"title": "夜坐吟", "eras": ["唐代"], "author": ["李白"], "content": ["\n冬夜夜寒觉夜长，沉吟久坐坐北堂。", "冰合井泉月入闺，金缸青凝照悲啼。", "金缸灭，啼转多。掩妾泪，听君歌。", "歌有声，妾有情。情声合，两无违。", "一语不入意，从君万曲梁尘飞。\n"]}, 
{"title": "白纻辞三首", "eras": ["唐代"], "author": ["李白"], "content": ["\n", "\n", "\n", "\n"]}, 
{"title": "登峨眉山", "eras": ["唐代"], "author": ["李白"], "content": ["\n蜀国多仙山，峨眉邈难匹。", "周流试登览，绝怪安可悉？", "青冥倚天开，彩错疑画出。", "泠然紫霞赏，果得锦囊术。", "云间吟琼箫，石上弄宝瑟。", "平生有微尚，欢笑自此毕。", "烟容如在颜，尘累忽相失。", "倘逢骑羊子，携手凌白日。\n"]}, 
{"title": "独漉篇", "eras": ["唐代"], "author": ["李白"], "content": ["\n独漉水中泥，水浊不见月。", "不见月尚可，水深行人没。", "越鸟从南来，胡鹰亦北渡。", "我欲弯弓向天射，惜其中道失归路。", "落叶别树，飘零随风。", "客无所托，悲与此同。", "罗帏舒卷，似有人开。", "明月直入，无心可猜。", "雄剑挂壁，时时龙鸣。", "不断犀象，绣涩苔生。", "国耻未雪，何由成名。", "神鹰梦泽，不顾鸱鸢。", "为君一击，鹏抟九天。\n"]}, 
{"title": "秋登巴陵望洞庭", "eras": ["唐代"], "author": ["李白"], "content": ["\n清晨登巴陵，周览无不极。", "明湖映天光，彻底见秋色。", "秋色何苍然，际海俱澄鲜。", "山青灭远树，水绿无寒烟。", "来帆出江中，去鸟向日边。", "风清长沙浦，山空云梦田。", "瞻光惜颓发，阅水悲徂年。", "北渚既荡漾，东流自潺湲。", "郢人唱白雪，越女歌采莲。", "听此更肠断，凭崖泪如泉。\n"]}, 
{"title": "日出行 / 日出入行", "eras": ["唐代"], "author": ["李白"], "content": ["\n日出东方隈，似从地底来。", "历天又复入西海，六龙所舍安在哉？", "其始与终古不息，人非元气，安得与之久徘徊？", "草不谢荣于春风，木不怨落于秋天。", "谁挥鞭策驱四运？万物兴歇皆自然。", "羲和！羲和！汝奚汩没于荒淫之波？", "鲁阳何德，驻景挥戈？", "逆道违天，矫诬实多。", "吾将囊括大块，浩然与溟涬同科！\n"]}, 
{"title": "忆旧游寄谯郡元参军", "eras": ["唐代"], "author": ["李白"], "content": ["\n忆昔洛阳董糟丘，为余天津桥南造酒楼。", "黄金白璧买歌笑，一醉累月轻王侯。", "海内贤豪青云客，就中与君心莫逆。", "回山转海不作难，倾情倒意无所惜。", "我向淮南攀桂枝，君留洛北愁梦思。", "不忍别，还相随。", "相随迢迢访仙城，三十六曲水回萦。", "一溪初入千花明，万壑度尽松风声。", "银鞍金络到平地，汉东太守来相迎。", "紫阳之真人，邀我吹玉笙。", "餐霞楼上动仙乐，嘈然宛似鸾凤鸣。", "袖长管催欲轻举，汉东太守醉起舞。", "手持锦袍覆我身，我醉横眠枕其股。", "当筵意气凌九霄，星离雨散不终朝，分飞楚关山水遥。", "余既还山寻故巢，君亦归家渡渭桥。", "君家严君勇貔虎，作尹并州遏戎虏。", "五月相呼渡太行，摧轮不道羊肠苦。", "行来北凉岁月深，感君贵义轻黄金。", "琼杯绮食青玉案，使我醉饱无归心。", "时时出向城西曲，晋祠流水如碧玉。", "浮舟弄水箫鼓鸣，微波龙鳞莎草绿。", "兴来携妓恣经过，其若杨花似雪何！", "红妆欲醉宜斜日，百尺清潭写翠娥。", "翠娥婵娟初月辉，美人更唱舞罗衣。", "清风吹歌入空去，歌曲自绕行云飞。", "此时行乐难再遇，西游因献《长杨赋》。", "北阙青云不可期，东山白首还归去。", "渭桥南头一遇君，酂台之北又离群。", "问余别恨今多少，落花春暮争纷纷。", "言亦不可尽，情亦不可及。", "呼儿长跪缄此辞，寄君千里遥相忆。\n"]}, 
{"title": "陌上赠美人", "eras": ["唐代"], "author": ["李白"], "content": ["\n骏马骄行踏落花，垂鞭直拂五云车。 ", "美人一笑褰珠箔，遥指红楼是妾家。\n"]}, 
{"title": "天马歌", "eras": ["唐代"], "author": ["李白"], "content": ["\n天马来出月支窟，背为虎文龙翼骨。", "嘶青云，振绿发，兰筋权奇走灭没。", "腾昆仑，历西极，四足无一蹶。", "鸡鸣刷燕晡秣越，神行电迈蹑慌惚。", "天马呼，飞龙趋，目明长庚臆双凫。", "尾如流星首渴乌，口喷红光汗沟朱。", "曾陪时龙蹑天衢，羁金络月照皇都。", "逸气棱棱凌九区，白璧如山谁敢沽。", "回头笑紫燕，但觉尔辈愚。", "天马奔，恋君轩，駷跃惊矫浮云翻。", "万里足踯躅，遥瞻阊阖门。", "不逢寒风子，谁采逸景孙。", "白云在青天，丘陵远崔嵬。", "盐车上峻坂，倒行逆施畏日晚。", "伯乐翦拂中道遗，少尽其力老弃之。", "愿逢田子方，恻然为我悲。", "虽有玉山禾，不能疗苦饥。", "严霜五月凋桂枝，伏枥衔冤摧两眉。", "请君赎献穆天子，犹堪弄影舞瑶池。\n"]}, 
{"title": "结袜子", "eras": ["唐代"], "author": ["李白"], "content": ["\n燕南壮士吴门豪，筑中置铅鱼隐刀。", "感君恩重许君命，太山一掷轻鸿毛。\n"]}, 
{"title": "来日大难", "eras": ["唐代"], "author": ["李白"], "content": ["\n来日一身，携粮负薪。", "道长食尽，苦口焦唇。", "今日醉饱，乐过千春。", "仙人相存，诱我远学。", "海凌三山，陆憩五岳。", "乘龙天飞，目瞻两角。", "授以神药，金丹满握。", "蟪蛄蒙恩，深愧短促。", "思填东海，强衔一木。", "道重天地，轩师广成。", "蝉翼九五，以求长生。", "下士大笑，如苍蝇声。\n"]}, 
{"title": "相逢行二首", "eras": ["唐代"], "author": ["李白"], "content": ["\n", "\n", "\n"]}, 
{"title": "紫骝马", "eras": ["唐代"], "author": ["李白"], "content": ["\n紫骝行且嘶，双翻碧玉蹄。", "临流不肯渡，似惜锦障泥。", "白雪关山远，黄云海戍迷。", "挥鞭万里去，安得念春闺。\n"]}, 
{"title": "白云歌送刘十六归山", "eras": ["唐代"], "author": ["李白"], "content": ["\n楚山秦山皆白云，白云处处长随君。", "长随君，君入楚山里，云亦随君渡湘水。", "湘水上，女萝衣，白云堪卧君早归。\n"]}, 
{"title": "流夜郎赠辛判官", "eras": ["唐代"], "author": ["李白"], "content": ["\n昔在长安醉花柳，五侯七贵同杯酒。", "气岸遥凌豪士前，风流肯落他人后？", "夫子红颜我少年，章台走马著金鞭。", "文章献纳麒麟殿，歌舞淹留玳瑁筵。", "与君自谓长如此，宁知草动风尘起。", "函谷忽惊胡马来，秦宫桃李向明开。", "我愁远谪夜郎去，何日金鸡放赦回？\n"]}, 
{"title": "悲歌行", "eras": ["唐代"], "author": ["李白"], "content": ["\n", "\n"]}, 
{"title": "梁园吟", "eras": ["唐代"], "author": ["李白"], "content": ["\n", "\n"]}, 
{"title": "金陵城西楼月下吟", "eras": ["唐代"], "author": ["李白"], "content": ["\n金陵夜寂凉风发，独上高楼望吴越。", "白云映水摇空城，白露垂珠滴秋月。", "月下沉吟久不归，古来相接眼中稀。", "解道澄江净如练，令人长忆谢玄晖。\n"]}, 
{"title": "凤凰曲", "eras": ["唐代"], "author": ["李白"], "content": ["\n嬴女吹玉箫，吟弄天上春。", "青鸾不独去，更有携手人。", "影灭彩云断，遗声落西秦。\n"]}, 
{"title": "别山僧", "eras": ["唐代"], "author": ["李白"], "content": ["\n何处名僧到水西，乘舟弄月宿泾溪。", "平明别我上山去，手携金策踏云梯。", "腾身转觉三天近，举足回看万岭低。", "谑浪肯居支遁下，风流还与远公齐。", "此度别离何日见，相思一夜暝猿啼。\n"]}, 
{"title": "送裴十八图南归嵩山二首", "eras": ["唐代"], "author": ["李白"], "content": ["\n", "\n", "\n"]}, 
{"title": "把酒问月", "eras": ["唐代"], "author": ["李白"], "content": ["\n青天有月来几时，我今停杯一问之：", "人攀明月不可得，月行却与人相随？", "皎如飞镜临丹阙，绿烟灭尽清辉发？", "但见宵从海上来，宁知晓向云间没？", "白兔捣药秋复春，嫦娥孤栖与谁邻？", "今人不见古时月，今月曾经照古人。", "古人今人若流水，共看明月皆如此。", "唯愿当歌对酒时，月光长照金樽里。\n"]}, 
{"title": "赠常侍御", "eras": ["唐代"], "author": ["李白"], "content": ["\n安石在东山，无心济天下。一起振横流，功成复潇洒。\n", "\n大贤有卷舒，季叶轻风雅。匡复属何人，君为知音者。\n", "\n传闻武安将，气振长平瓦。燕赵期洗清，周秦保宗社。\n", "\n登朝若有言，为访南迁贾。\n"]}, 
{"title": "同族侄评事黯游昌禅师山池其一", "eras": ["唐代"], "author": ["李白"], "content": ["\n远公爱康乐，为我开禅关。萧然松石下，何异清凉山。", "花将色不染，水与心俱闲。一坐度小劫，观空天地间。\n"]}, 
{"title": "白田马上闻莺", "eras": ["唐代"], "author": ["李白"], "content": ["\n黄鹂啄紫椹，五月鸣桑枝。", "我行不记日，误作阳春时。", "蚕老客未归，白田已缫丝。", "驱马又前去，扪心空自悲。\n"]}, 
{"title": "连理枝", "eras": ["唐代"], "author": ["李白"], "content": ["\n雪盖宫楼闭，罗幕昏金翠。斗压阑干，香心澹薄，\n", "\n梅梢轻倚。喷宝猊香烬、麝烟浓，馥红绡翠被。\n", "\n浅画云垂帔，点滴昭阳泪。咫尺宸居，君恩断绝，\n", "\n似遥千里。望水晶帘外、竹枝寒，守羊车未至。\n"]}, 
{"title": "月夜听卢子顺弹琴", "eras": ["唐代"], "author": ["李白"], "content": ["\n闲坐夜明月，幽人弹素琴。", "忽闻悲风调，宛若寒松吟。 ", "白雪乱纤手，绿水清虚心。", "钟期久已没，世上无知音。\n"]}, 
{"title": "襄阳曲", "eras": ["唐代"], "author": ["李白"], "content": ["\n", "\n", "\n", "\n", "\n"]}, 
{"title": "拟古其十", "eras": ["唐代"], "author": ["李白"], "content": ["\n仙人骑彩凤，昨下阆风岑。", "海水三清浅，桃源一见寻。", "遗我绿玉杯，兼之紫琼琴。", "杯以倾美酒，琴以闲素心。", "二物非世有，何论珠与金。", "琴弹松里风，杯劝天上月。", "风月长相知，世人何倏忽。\n"]}, 
{"title": "行路难·有耳莫洗颍川水", "eras": ["唐代"], "author": ["李白"], "content": ["\n有耳莫洗颍川水，有口莫食首阳蕨。", "含光混世贵无名，何用孤高比云月？", "吾观自古贤达人，功成不退皆殒身。", "子胥既弃吴江上，屈原终投湘水滨。", "陆机雄才岂自保？李斯税驾苦不早。", "华亭鹤唳讵可闻？上蔡苍鹰何足道？", "君不见吴中张翰称达生，秋风忽忆江东行。", "且乐生前一杯酒，何须身后千载名？\n"]}, 
{"title": "出妓金陵子呈卢六其二", "eras": ["唐代"], "author": ["李白"], "content": ["\n南国新丰酒。", "东山小妓歌。", "对君君不乐。", "花月奈愁何。\n"]}, 
{"title": "赠汉阳辅录事二首", "eras": ["唐代"], "author": ["李白"], "content": ["\n闻君罢官意，我抱汉川湄。借问久疏索，何如听讼时。\n", "\n天清江月白，心静海鸥知。应念投沙客，空馀吊屈悲。\n", "\n鹦鹉洲横汉阳渡，水引寒烟没江树。南浦登楼不见君，\n", "\n君今罢官在何处。汉口双鱼白锦鳞，令传尺素报情人。\n", "\n其中字数无多少，只是相思秋复春。\n"]}, 
{"title": "古风其五十四", "eras": ["唐代"], "author": ["李白"], "content": ["\n倚剑登高台。", "悠悠送春目。", "苍榛蔽层丘。", "琼草隐深谷。", "凤鸟鸣西海。", "欲集无珍木。", "鸒斯得所居。", "蒿下盈万族。", "晋风日已颓。", "穷途方恸哭。", "(以上六句一作", "翩翩众鸟飞。", "翱翔在珍木。", "群花亦便娟。", "荣耀非一族。", "归来怆途穷。", "日暮还恸哭。)\n"]}, 
{"title": "横江词六首", "eras": ["唐代"], "author": ["李白"], "content": ["\n", "\n", "\n", "\n", "\n", "\n", "\n"]}, 
{"title": "寄上吴王三首", "eras": ["唐代"], "author": ["李白"], "content": ["\n淮王爱八公，携手绿云中。小子忝枝叶，亦攀丹桂丛。\n", "\n谬以词赋重，而将枚马同。何日背淮水，东之观土风。\n", "\n坐啸庐江静，闲闻进玉觞。去时无一物，东壁挂胡床。\n", "\n英明庐江守，声誉广平籍。洒扫黄金台，招邀青云客。\n", "\n客曾与天通，出入清禁中。襄王怜宋玉，愿入兰台宫。\n", "\n"]}, 
{"title": "温泉侍从归逢故人", "eras": ["唐代"], "author": ["李白"], "content": ["\n汉帝长杨苑，夸胡羽猎归。子云叨侍从，献赋有光辉。\n", "\n激赏摇天笔，承恩赐御衣。逢君奏明主，他日共翻飞。\n"]}, 
{"title": "送别", "eras": ["唐代"], "author": ["李白"], "content": ["\n寻阳五溪水，沿洄直入巫山里。胜境由来人共传，\n", "\n君到南中自称美。送君别有八月秋，飒飒芦花复益愁。\n", "\n云帆望远不相见，日暮长江空自流。\n"]}, 
{"title": "忆旧游寄谯郡元参军", "eras": ["唐代"], "author": ["李白"], "content": ["\n忆昔洛阳董糟丘，为余天津桥南造酒楼。", "黄金白璧买歌笑，一醉累月轻王侯。", "海内贤豪青云客，就中与君心莫逆。", "回山转海不作难，倾情倒意无所惜。", "我向淮南攀桂枝，君留洛北愁梦思。", "不忍别，还相随。", "相随迢迢访仙城，三十六曲水回萦。", "一溪初入千花明，万壑度尽松风声。", "银鞍金络到平地，汉东太守来相迎。", "紫阳之真人，邀我吹玉笙。", "餐霞楼上动仙乐，嘈然宛似鸾凤鸣。", "袖长管催欲轻举，汉东太守醉起舞。", "手持锦袍覆我身，我醉横眠枕其股。", "当筵意气凌九霄，星离雨散不终朝，分飞楚关山水遥。", "余既还山寻故巢，君亦归家渡渭桥。", "君家严君勇貔虎，作尹并州遏戎虏。", "五月相呼渡太行，摧轮不道羊肠苦。", "行来北凉岁月深，感君贵义轻黄金。", "琼杯绮食青玉案，使我醉饱无归心。", "时时出向城西曲，晋祠流水如碧玉。", "浮舟弄水箫鼓鸣，微波龙鳞莎草绿。", "兴来携妓恣经过，其若杨花似雪何！", "红妆欲醉宜斜日，百尺清潭写翠娥。", "翠娥婵娟初月辉，美人更唱舞罗衣。", "清风吹歌入空去，歌曲自绕行云飞。", "此时行乐难再遇，西游因献《长杨赋》。", "北阙青云不可期，东山白首还归去。", "渭桥南头一遇君，酂台之北又离群。", "问余别恨今多少，落花春暮争纷纷。", "言亦不可尽，情亦不可及。", "呼儿长跪缄此辞，寄君千里遥相忆。\n"]}, 
{"title": "见野草中有曰白头翁者", "eras": ["唐代"], "author": ["李白"], "content": ["\n醉入田家去，行歌荒野中。如何青草里，亦有白头翁。\n", "\n折取对明镜，宛将衰鬓同。微芳似相诮，留恨向东风。\n"]}, 
{"title": "月夜江行寄崔员外宗之", "eras": ["唐代"], "author": ["李白"], "content": ["\n飘飘江风起，萧飒海树秋。", "登舻美清夜，挂席移轻舟。", "月随碧山转，水合青天流。", "杳如星河上，但觉云林幽。", "归路方浩浩，徂川去悠悠。", "徒悲蕙草歇，复听菱歌愁。", "岸曲迷后浦，沙明瞰前洲。", "怀君不可见，望远增离忧。\n"]}, 
{"title": "永王东巡歌十一首", "eras": ["唐代"], "author": ["李白"], "content": ["\n", "\n", "\n", "\n", "\n", "\n", "\n", "\n", "\n", "\n", "\n", "\n"]}, 
{"title": "杂曲歌辞。少年子", "eras": ["唐代"], "author": ["李白"], "content": ["\n青云少年子，挟弹章台左。鞍马四边开，突如流星过。\n", "\n金丸落飞鸟，夜入琼楼卧。夷齐是何人，独守西山饿。\n"]}, 
{"title": "摩多楼子", "eras": ["唐代"], "author": ["李白"], "content": ["\n从戎向边北，远行辞密亲。", "借问阴山侯，还知塞上人。\n"]}, 
{"title": "金陵凤凰台置酒", "eras": ["唐代"], "author": ["李白"], "content": ["\n置酒延落景，金陵凤凰台。长波写万古，心与云俱开。\n", "\n借问往昔时，凤凰为谁来。凤凰去已久，正当今日回。\n", "\n明君越羲轩，天老坐三台。豪士无所用，弹弦醉金罍。\n", "\n东风吹山花，安可不尽杯。六帝没幽草，深宫冥绿苔。\n", "\n置酒勿复道，歌钟但相催。\n"]}, 
{"title": "邹衍谷", "eras": ["唐代"], "author": ["李白"], "content": ["\n燕谷无暖气，穷岩闭严阴。邹子一吹律，能回天地心。\n"]}, 
{"title": "江上秋怀", "eras": ["唐代"], "author": ["李白"], "content": ["\n餐霞卧旧壑，散发谢远游。", "山蝉号枯桑，始复知天秋。", "朔雁别海裔，越燕辞江楼。", "飒飒风卷沙，茫茫雾萦洲。", "黄云结暮色，白水扬寒流。", "恻怆心自悲，潺湲泪难收。", "蘅兰方萧瑟，长叹令人愁。\n"]}, 
{"title": "赠华州王司士", "eras": ["唐代"], "author": ["李白"], "content": ["\n淮水不绝涛澜高，盛德未泯生英髦。\n", "\n知君先负庙堂器，今日还须赠宝刀。\n"]}, 
{"title": "嘲鲁儒", "eras": ["唐代"], "author": ["李白"], "content": ["\n鲁叟谈五经，白发死章句。", "问以经济策，茫如坠烟雾。", "足著远游履，首戴方山巾。", "缓步从直道，未行先起尘。", "秦家丞相府，不重褒衣人。", "君非叔孙通，与我本殊伦。", "时事且未达，归耕汶水滨。\n"]}, 
{"title": "秋登宣城谢脁北楼", "eras": ["唐代"], "author": ["李白"], "content": ["\n江城如画里，山晚望晴空。(山", " 一作：晓)", "两水夹明镜，双桥落彩虹。", "人烟寒橘柚，秋色老梧桐。", "谁念北楼上，临风怀谢公。\n"]}, 
{"title": "江上送女道士褚三清游南岳", "eras": ["唐代"], "author": ["李白"], "content": ["\n吴江女道士，头戴莲花巾。", "霓衣不湿雨，特异阳台云。", "足下远游履，凌波生素尘。", "寻仙向南岳，应见魏夫人。\n"]}, 
{"title": "江夏送友人", "eras": ["唐代"], "author": ["李白"], "content": ["\n雪点翠云裘，送君黄鹤楼。黄鹤振玉羽，西飞帝王州。\n", "\n凤无琅玕实，何以赠远游。裴回相顾影，泪下汉江流。\n"]}, 
{"title": "江上答崔宣城", "eras": ["唐代"], "author": ["李白"], "content": ["\n太华三芙蓉，明星玉女峰。寻仙下西岳，陶令忽相逢。\n", "\n问我将何事，湍波历几重。貂裘非季子，鹤氅似王恭。\n", "\n谬忝燕台召，而陪郭隗踪。水流知入海，云去或从龙。\n", "\n树绕芦洲月，山鸣鹊镇钟。还期如可访，台岭荫长松。\n"]}, 
{"title": "灞陵行送别", "eras": ["唐代"], "author": ["李白"], "content": ["\n送君灞陵亭，灞水流浩浩。", "上有无花之古树，下有伤心之春草。", "我向秦人问路歧，云是王粲南登之古道。", "古道连绵走西京，紫阙落日浮云生。", "正当今夕断肠处，骊歌愁绝不忍听。\n"]}, 
{"title": "对雪献从兄虞城宰", "eras": ["唐代"], "author": ["李白"], "content": ["\n昨夜梁园里，弟寒兄不知。", "庭前看玉树，肠断忆连枝。\n"]}, 
{"title": "古风其四十五", "eras": ["唐代"], "author": ["李白"], "content": ["\n八荒驰惊飚。", "万物尽凋落。", "浮云蔽颓阳。", "洪波振大壑。", "龙凤脱罔罟。", "飘摇将安托。", "去去乘白驹。", "空山咏场藿。\n"]}, 
{"title": "酬崔十五见招", "eras": ["唐代"], "author": ["李白"], "content": ["\n尔有鸟迹书，相招琴溪饮。手迹尺素中，如天落云锦。\n", "\n读罢向空笑，疑君在我前。长吟字不灭，怀袖且三年。\n"]}, 
{"title": "杨叛儿", "eras": ["唐代"], "author": ["李白"], "content": ["\n君歌杨叛儿，妾劝新丰酒。", "何许最关人，乌啼白门柳。", "乌啼隐杨花，君醉留妾家。", "博山炉中沉香火，双烟一气凌紫霞。\n"]}, 
{"title": "思边 / 春怨", "eras": ["唐代"], "author": ["李白"], "content": ["\n去年何时君别妾？南园绿草飞蝴蝶。", "今岁何时妾忆君，西山白雪暗秦云。", "玉关去此三千里，欲寄音书那可闻？", "\n"]}, 
{"title": "留别于十一兄逖裴十三游塞垣", "eras": ["唐代"], "author": ["李白"], "content": ["\n太公渭川水，李斯上蔡门。", "钓周猎秦安黎元，小鱼鵕兔何足言？", "天张云卷有时节，吾徒莫叹羝触藩。", "于公白首大梁野，使人怅望何可论？", "即知朱亥为壮士，且愿束心秋毫里。", "秦赵虎争血中原，当去抱关救公子。", "裴生览千古，龙鸾炳天章。", "悲吟雨雪动林木，放书辍剑思高堂。", "劝尔一杯酒，拂尔裘上霜。", "尔为我楚舞，吾为尔楚歌。", "且探虎穴向沙漠，鸣鞭走马凌黄河。", "耻作易水别，临歧泪滂沱。\n"]}, 
{"title": "上清宝鼎诗", "eras": ["唐代"], "author": ["李白"], "content": ["\n朝披梦泽云，笠钓青茫茫。", "寻丝得双鲤，中有三元章。", "篆字若丹蛇，逸势如飞翔。", "归来问天老，奥义不可量。", "金刀割青素，灵文烂煌煌。", "咽服十二环，奄见仙人房。", "暮跨紫鳞去，海气侵肌凉。", "龙子善变化，化作梅花妆。", "赠我累累珠，靡靡明月光。", "劝我穿绛缕，系作裙间裆。", "挹子以携去，谈笑闻遗香。\n"]}, 
{"title": "望汉阳柳色，寄王宰", "eras": ["唐代"], "author": ["李白"], "content": ["\n汉阳江上柳，望客引东枝。树树花如雪，纷纷乱若丝。\n", "\n春风传我意，草木别前知。寄谢弦歌宰，西来定未迟。\n"]}, 
{"title": "酬崔侍御", "eras": ["唐代"], "author": ["李白"], "content": ["\n严陵不从万乘游，归卧空山钓碧流。", "自是客星辞帝座，元非太白醉扬州。\n"]}, 
{"title": "古风其二十二", "eras": ["唐代"], "author": ["李白"], "content": ["\n秦水别陇首。", "幽咽多悲声。", "胡马顾朔雪。", "躞蹀长嘶鸣。", "感物动我心。", "缅然含归情。", "昔视秋蛾飞。", "今见春蚕生。", "袅袅桑柘叶。（柘一作结）", "萋萋柳垂荣。", "急节谢流水。", "羁心摇悬旌。", "挥涕且复去。", "恻怆何时平。\n"]}, 
{"title": "送贺监归四明应制", "eras": ["唐代"], "author": ["李白"], "content": ["\n久辞荣禄遂初衣，曾向长生说息机。真诀自从茅氏得，\n", "\n恩波宁阻洞庭归。瑶台含雾星辰满，仙峤浮空岛屿微。\n", "\n借问欲栖珠树鹤，何年却向帝城飞。\n"]}, 
{"title": "姑孰十咏。灵墟山", "eras": ["唐代"], "author": ["李白"], "content": ["\n丁令辞世人，拂衣向仙路。伏炼九丹成，方随五云去。\n", "\n松萝蔽幽洞，桃杏深隐处。不知曾化鹤，辽海归几度。\n"]}, 
{"title": "古风其二十七", "eras": ["唐代"], "author": ["李白"], "content": ["\n燕赵有秀色。", "绮楼青云端。", "眉目艳皎月。", "一笑倾城欢。", "常恐碧草晚。", "坐泣秋风寒。", "纤手怨玉琴。", "清晨起长叹。", "焉得偶君子。", "共乘双飞鸾。\n"]}, 
{"title": "江夏别宋之悌", "eras": ["唐代"], "author": ["李白"], "content": ["\n楚水清若空，遥将碧海通。", "人分千里外，兴在一杯中。", "谷鸟吟晴日，江猿啸晚风。", "平生不下泪，于此泣无穷。\n"]}, 
{"title": "挂席江上待月有怀", "eras": ["唐代"], "author": ["李白"], "content": ["\n待月月未出，望江江自流。", "倏忽城西郭，青天悬玉钩。", "素华虽可揽，清景不同游。", "耿耿金波里，空瞻鳷鹊楼。\n"]}, 
{"title": "春日独酌其二", "eras": ["唐代"], "author": ["李白"], "content": ["\n我有紫霞想。", "缅怀沧洲间。", "且对一壶酒。", "澹然万事闲。", "横琴倚高松。", "把酒望远山。", "长空去鸟没。", "落日孤云还。", "但恐光景晚。", "宿昔成秋颜。\n"]}, 
{"title": "听蜀僧濬弹琴 / 听蜀僧浚弹琴", "eras": ["唐代"], "author": ["李白"], "content": ["\n蜀僧抱绿绮，西下峨眉峰。", "为我一挥手，如听万壑松。 ", "客心洗流水，余响入霜钟。", "不觉碧山暮，秋云暗几重。\n"]}, 
{"title": "赠临洺县令皓弟（时被讼停官）", "eras": ["唐代"], "author": ["李白"], "content": ["\n陶令去彭泽，茫然太古心。大音自成曲，但奏无弦琴。\n", "\n钓水路非远，连鳌意何深。终期龙伯国，与尔相招寻。\n"]}, 
{"title": "送友人入蜀", "eras": ["唐代"], "author": ["李白"], "content": ["\n见说蚕丛路，崎岖不易行。", "山从人面起，云傍马头生。", "芳树笼秦栈，春流绕蜀城。", "升沉应已定，不必问君平。\n"]}, 
{"title": "登梅冈望金陵赠族侄高座寺僧中孚", "eras": ["唐代"], "author": ["李白"], "content": ["\n", "\n"]}, 
{"title": "登巴陵开元寺西阁，赠衡岳僧方外", "eras": ["唐代"], "author": ["李白"], "content": ["\n衡岳有阐士，五峰秀真骨。见君万里心，海水照秋月。\n", "\n大臣南溟去，问道皆请谒。洒以甘露言，清凉润肌发。\n", "\n明湖落天镜，香阁凌银阙。登眺餐惠风，新花期启发。\n"]}, 
{"title": "南流夜郎寄内", "eras": ["唐代"], "author": ["李白"], "content": ["\n夜郎天外怨离居，明月楼中音信疏。", "北雁春归看欲尽，南来不得豫章书。\n"]}, 
{"title": "送韩侍御之广德", "eras": ["唐代"], "author": ["李白"], "content": ["\n昔日绣衣何足荣，今宵贳酒与君倾。", "暂就东山赊月色，酣歌一夜送泉明。\n"]}, 
{"title": "对雪醉後赠王历阳", "eras": ["唐代"], "author": ["李白"], "content": ["\n有身莫犯飞龙鳞，有手莫辫猛虎须。君看昔日汝南市，", "白头仙人隐玉壶。子猷闻风动窗竹，相邀共醉杯中绿。", "历阳何异山阴时，白雪飞花乱人目。君家有酒我何愁，", "客多乐酣秉烛游。谢尚自能鸲鹆舞，相如免脱鹔鹴裘。", "清晨鼓棹过江去，千里相思明月楼。\n"]}, 
{"title": "系寻阳，上崔相涣三首", "eras": ["唐代"], "author": ["李白"], "content": ["\n邯郸四十万，同日陷长平。能回造化笔，或冀一人生。\n", "\n毛遂不堕井，曾参宁杀人。虚言误公子，投杼惑慈亲。\n", "\n白璧双明月，方知一玉真。\n", "\n虚传一片雨，枉作阳台神。纵为梦里相随去，\n", "\n不是襄王倾国人。\n"]}, 
{"title": "荆州歌", "eras": ["唐代"], "author": ["李白"], "content": ["\n白帝城边足风波，瞿塘五月谁敢过。", "荆州麦熟茧成蛾，缲丝忆君头绪多。", "拨谷飞鸣奈妾何。\n"]}, 
{"title": "别中都明府兄", "eras": ["唐代"], "author": ["李白"], "content": ["\n吾兄诗酒继陶君，试宰中都天下闻。东楼喜奉连枝会，\n", "\n南陌愁为落叶分。城隅渌水明秋日，海上青山隔暮云。\n", "\n取醉不辞留夜月，雁行中断惜离群。\n"]}, 
{"title": "寄上吴王其三", "eras": ["唐代"], "author": ["李白"], "content": ["\n英明庐江守。", "声誉广平籍。", "洒扫黄金台。", "招邀青云客。", "客曾与天通。", "出入清禁中。", "襄王怜宋玉。", "愿入兰台宫。\n"]}, 
{"title": "猛虎行", "eras": ["唐代"], "author": ["李白"], "content": ["\n朝作猛虎行，暮作猛虎吟。", "肠断非关陇头水，泪下不为雍门琴。", "旌旗缤纷两河道，战鼓惊山欲倾倒。", "秦人半作燕地囚，胡马翻衔洛阳草。", "一输一失关下兵，朝降夕叛幽蓟城。", "巨鳌未斩海水动，鱼龙奔走安得宁。", "颇似楚汉时，翻覆无定止。", "朝过博浪沙，暮入淮阴市。", "张良未遇韩信贫，刘项存亡在两臣。", "暂到下邳受兵略，来投漂母作主人。", "贤哲栖栖古如此，今时亦弃青云士。", "有策不敢犯龙鳞，窜身南国避胡尘。", "宝书长剑挂高阁，金鞍骏马散故人。", "昨日方为宣城客，掣铃交通二千石。", "有时六博快壮心，绕床三匝呼一掷。", "楚人每道张旭奇，心藏风云世莫知。", "三吴邦伯多顾盼，四海雄侠皆相推。", "萧曹曾作沛中吏，攀龙附凤当有时。", "溧阳酒楼三月春，杨花漠漠愁杀人。", "胡人绿眼吹玉笛，吴歌白纻飞梁尘。", "丈夫相见且为乐，槌牛挝鼓会众宾。", "我从此去钓东海，得鱼笑寄情相亲。\n"]}, 
{"title": "古风其十一", "eras": ["唐代"], "author": ["李白"], "content": ["\n黄河走东溟。", "白日落西海。", "逝川与流光。", "飘忽不相待。", "春容舍我去。", "秋发已衰改。", "人生非寒松。", "年貌岂长在。", "吾当乘云螭。", "吸景驻光彩。\n"]}, 
{"title": "庭前晚开花", "eras": ["唐代"], "author": ["李白"], "content": ["\n西王母桃种我家。", "三千阳春始一花。", "结实苦迟为人笑。", "攀折唧唧长咨嗟。\n"]}, 
{"title": "醉後赠从甥高镇", "eras": ["唐代"], "author": ["李白"], "content": ["\n马上相逢揖马鞭，客中相见客中怜。欲邀击筑悲歌饮，", "正值倾家无酒钱。江东风光不借人，枉杀落花空自春。", "黄金逐手快意尽，昨日破产今朝贫。丈夫何事空啸傲，", "不如烧却头上巾。君为进士不得进，我被秋霜生旅鬓。", "时清不及英豪人，三尺童儿重廉蔺。匣中盘剑装鱼昔鱼，", "闲在腰间未用渠。且将换酒与君醉，醉归托宿吴专诸。\n"]}, 
{"title": "登广武古战场怀古", "eras": ["唐代"], "author": ["李白"], "content": ["\n秦鹿奔野草，逐之若飞蓬。", "项王气盖世，紫电明双瞳。", "呼吸八千人，横行起江东。", "赤精斩白帝，叱咤入关中。", "两龙不并跃，五纬与天同。", "楚灭无英图，汉兴有成功。", "按剑清八极，归酣歌大风。", "伊昔临广武，连兵决雌雄。", "分我一杯羹，太皇乃汝翁。", "战争有古迹，壁垒颓层穹。", "猛虎啸洞壑，饥鹰鸣秋空。", "翔云列晓阵，杀气赫长虹。", "拨乱属豪圣，俗儒安可通。", "沉湎呼竖子，狂言非至公。", "抚掌黄河曲，嗤嗤阮嗣宗。\n"]}, 
{"title": "玉阶怨", "eras": ["唐代"], "author": ["李白"], "content": ["\n玉阶生白露，夜久侵罗袜。", "却下水晶帘，玲珑望秋月。(水晶 一作 水精)\n"]}, 
{"title": "赠柳圆", "eras": ["唐代"], "author": ["李白"], "content": ["\n竹实满秋浦，凤来何苦饥。", "还同月下鹊，三绕未安枝。", "夫子即琼树，倾柯拂羽仪。", "怀君恋明德，归去日相思。\n"]}, 
{"title": "访戴天山道士不遇", "eras": ["唐代"], "author": ["李白"], "content": ["\n犬吠水声中，桃花带露浓。(露浓 一作：雨浓)", "树深时见鹿，溪午不闻钟。", "野竹分青霭，飞泉挂碧峰。", "无人知所去，愁倚两三松。\n"]}, 
{"title": "赠友人三首", "eras": ["唐代"], "author": ["李白"], "content": ["\n", "\n", "\n", "\n"]}, 
{"title": "古风其八", "eras": ["唐代"], "author": ["李白"], "content": ["\n咸阳二三月。", "宫柳黄金枝。", "绿帻谁家子。", "卖珠轻薄儿。", "日暮醉酒归。", "白马骄且驰。", "意气人所仰。", "冶游方及时。", "子云不晓事。", "晚献长杨辞。", "赋达身已老。", "草玄鬓若丝。", "投阁良可叹。", "但为此辈嗤。\n"]}, 
{"title": "赠内", "eras": ["唐代"], "author": ["李白"], "content": ["\n三百六十日，日日醉如泥。虽为", "妇，何异太常妻。\n"]}, 
{"title": "胡无人行", "eras": ["唐代"], "author": ["李白"], "content": ["\n十万羽林儿，临洮破郅支。", "\n杀添胡地骨，降足汉营旗。\n", "\n塞阔牛羊散，兵休帐幕移。", "\n空流陇头水，呜咽向人悲。\n"]}, 
{"title": "赠崔秋浦其一", "eras": ["唐代"], "author": ["李白"], "content": ["\n吾爱崔秋浦，宛然陶令风。门前五杨柳，井上二梧桐。", "山鸟下厅事，檐花落酒中。怀君未忍去，惆怅意无穷。\n"]}, 
{"title": "赠别王山人归布山", "eras": ["唐代"], "author": ["李白"], "content": ["\n王子析道论，微言破秋毫。", "还归布山隐，兴入天云高。", "尔去安可迟？瑶草恐衰歇。", "我心亦怀归，屡梦松上月。", "傲然遂独往，长啸开岩扉。", "林壑久已芜，石道生蔷薇。", "愿言弄笙鹤，岁晚来相依。\n"]}, 
{"title": "鲁东门观刈蒲", "eras": ["唐代"], "author": ["李白"], "content": ["\n鲁国寒事早，初霜刈渚蒲。", "挥镰若转月，拂水生连珠。", "此草最可珍，何必贵龙须，", "织作玉床席，欣承清夜娱。", "罗衣能再拂，不畏素尘芜。\n"]}, 
{"title": "行路难 其一", "eras": ["唐代"], "author": ["李白"], "content": ["\n金樽清酒斗十千，玉盘珍羞直万钱。", "停杯投箸不能食，拔剑四顾心茫然。", "欲渡黄河冰塞川，将登太行雪满山。", "闲来垂钓碧溪上，忽复乘舟梦日边。", "行路难，行路难，多歧路，今安在。", "长风破浪会有时，直挂云帆济沧海。\n"]}, 
{"title": "寄东鲁二稚子", "eras": ["唐代"], "author": ["李白"], "content": ["\n吴地桑叶绿，吴蚕已三眠。", "我家寄东鲁，谁种龟阴田？", "春事已不及，江行复茫然。", "南风吹归心，飞堕酒楼前。", "楼东一株桃，枝叶拂青烟。", "此树我所种，别来向三年。", "桃今与楼齐，我行尚未旋。", "娇女字平阳，折花倚桃边。", "折花不见我，泪下如流泉。", "小儿名伯禽，与姊亦齐肩。", "双行桃树下，抚背复谁怜？", "念此失次第，肝肠日忧煎。", "裂素写远意，因之汶阳川。\n"]}, 
{"title": "献从叔当涂宰阳冰", "eras": ["唐代"], "author": ["李白"], "content": ["\n金镜霾六国，亡新乱天经。", "焉知高光起，自有羽翼生？", "萧曹安屹屼，耿贾摧欃枪。", "吾家有季父，杰出圣代英。", "虽无三台位，不借四豪名。", "激昂风云气，终协龙虎精。", "弱冠燕赵来，贤彦多逢迎。", "鲁连善谈笑，季布折公卿。", "遥知礼数绝，常恐不合并。", "惕想结宵梦，素心久已冥。", "顾惭青云器，谬奉玉樽倾。", "山阳五百年，绿竹忽再荣。", "高歌振林木，大笑喧雷霆。", "落笔洒篆文，崩云使人惊。", "吐辞又炳焕，五色罗华星。", "秀句满江国，高才掞天庭。", "宰邑艰难时，浮云空古城。", "居人若薙草，扫地无纤茎。", "惠泽及飞走，农夫尽归耕。", "广汉水万里，长流玉琴声。", "雅颂播吴越，还如泰阶平。", "小子别金陵，来时白下亭。", "群凤怜客鸟，差池相哀鸣。", "各拔五色毛，意重泰山轻。", "赠微所费广，斗水浇长鲸。", "弹剑歌苦寒，严风起前楹。", "月衔天门晓，霜落牛渚清。", "长叹即归路，临川空屏营。\n"]}, 
{"title": "系寻阳上崔相涣其二", "eras": ["唐代"], "author": ["李白"], "content": ["\n毛遂不堕井。", "曾参宁杀人。", "虚言误公子。", "投杼惑慈亲。", "白璧双明月。", "方知一玉真。\n"]}, 
{"title": "送崔十二游天竺寺", "eras": ["唐代"], "author": ["李白"], "content": ["\n还闻天竺寺，梦想怀东越。每年海树霜，桂子落秋月。\n", "\n送君游此地，已属流芳歇。待我来岁行，相随浮溟渤。\n"]}, 
{"title": "九日龙山歌", "eras": ["唐代"], "author": ["李白"], "content": ["\n九日龙山饮，黄花笑逐臣。醉看风落帽，舞爱月留人。\n"]}, 
{"title": "栖贤寺", "eras": ["唐代"], "author": ["李白"], "content": ["\n知见一何高，拭眼避天位。", "同观洗耳人，千古应无愧。\n"]}, 
{"title": "送萧三十一之鲁中兼问稚子伯禽", "eras": ["唐代"], "author": ["李白"], "content": ["\n六月南风吹白沙，吴牛喘月气成霞。水国郁蒸不可处，", "时炎道远无行车。夫子如何涉江路，云帆袅袅金陵去。", "高堂倚门望伯鱼，鲁中正是趋庭处。我家寄在沙丘傍，", "三年不归空断肠。君行既识伯禽子，应驾小车骑白羊。\n"]}, 
{"title": "君子有所思行", "eras": ["唐代"], "author": ["李白"], "content": ["\n紫阁连终南，青冥天倪色。", "凭崖望咸阳，宫阙罗北极。", "万井惊画出，九衢如弦直。", "渭水银河清，横天流不息。", "朝野盛文物，衣冠何翕赩。", "厩马散连山，军容威绝域。", "伊皋运元化，卫霍输筋力。", "歌钟乐未休，荣去老还逼。", "圆光过满缺，太阳移中昃。", "不散东海金，何争西飞匿。", "无作牛山悲，恻怆泪沾臆。\n"]}, 
{"title": "江夏行", "eras": ["唐代"], "author": ["李白"], "content": ["\n忆昔娇小姿，春心亦自持。", "为言嫁夫婿，得免长相思。 ", "谁知嫁商贾，令人却愁苦。", "自从为夫妻，何曾在乡土。 ", "去年下扬州，相送黄鹤楼。", "眼看帆去远，心逐江水流。 ", "只言期一载，谁谓历三秋。", "使妾肠欲断，恨君情悠悠。 ", "东家西舍同时发，北去南来不逾月。", "未知行李游何方，作个音书能断绝。", "适来往南浦，欲问西江船。 ", "正见当垆女，红妆二八年。", "一种为人妻，独自多悲凄。 ", "对镜便垂泪，逢人只欲啼。", "不如轻薄儿，旦暮长相随。 ", "悔作商人妇，青春长别离。", "如今正好同欢乐，君去容华谁得知。\n"]}, 
{"title": "与韩荆州书", "eras": ["唐代"], "author": ["李白"], "content": ["\n", "\n", "\n", "\n", "\n", "\n"]}, 
{"title": "赠薛校书", "eras": ["唐代"], "author": ["李白"], "content": ["\n我有吴越曲，无人知此音。姑苏成蔓草，麋鹿空悲吟。", "未夸观涛作，空郁钓鳌心。举手谢东海，虚行归故林。\n"]}, 
{"title": "姑孰十咏·望夫山", "eras": ["唐代"], "author": ["李白"], "content": ["\n颙望临碧空，怨情感离别。江草不知愁，岩花但争发。", "云山万重隔，音信千里绝。春去秋复来，相思几时歇。\n"]}, 
{"title": "丁都护歌 ( 都一作督 )", "eras": ["唐代"], "author": ["李白"], "content": ["\n云阳上征去，两岸饶商贾。", "吴牛喘月时，拖船一何苦。", "水浊不可饮，壶浆半成土。", "一唱都护歌，心摧泪如雨。", "万人凿盘石，无由达江浒。", "君看石芒砀，掩泪悲千古。\n"]}, 
{"title": "兴唐寺", "eras": ["唐代"], "author": ["李白"], "content": ["\n天台国清寺，天下称四绝。", "我来举唐游，于中更无别。", "枿木划断云，高峯顶积雪。", "槛外一条溪，几回流碎月。\n"]}, 
{"title": "长相思三首·其二", "eras": ["唐代"], "author": ["李白"], "content": ["\n日色已尽花含烟，月明欲素愁不眠。", "赵瑟初停凤凰柱，蜀琴欲奏鸳鸯弦。", "此曲有意无人传，愿随春风寄燕然，忆君迢迢隔青天。", "昔日横波目，今成流泪泉。", "不信妾肠断，归来看取明镜前。\n"]}, 
{"title": "送别", "eras": ["唐代"], "author": ["李白"], "content": ["\n水色南天远，舟行若在虚。迁人发佳兴，吾子访闲居。", "日落看归鸟，潭澄羡跃鱼。圣朝思贾谊，应降紫泥书。\n"]}, 
{"title": "地藏菩萨赞", "eras": ["唐代"], "author": ["李白"], "content": ["\n本心若虚空，清净无一物。", "焚荡淫怒痴，圆寂了见佛。", "五彩图圣像，悟真非妄传。", "扫雪万病尽，爽然清凉天。", "赞此功德海，永为旷代宣。\n"]}, 
{"title": "同族侄评事黯游昌禅师山池其一", "eras": ["唐代"], "author": ["李白"], "content": ["\n远公爱康乐，为我开禅关。萧然松石下，何异清凉山。", "花将色不染，水与心俱闲。一坐度小劫，观空天地间。\n"]}, 
{"title": "观胡人吹笛 ( 观一作听 )", "eras": ["唐代"], "author": ["李白"], "content": ["\n胡人吹玉笛，一半是秦声。十月吴山晓，梅花落敬亭。", "愁闻出塞曲，泪满逐臣缨。却望长安道，空怀恋主情。\n"]}, 
{"title": "月下独酌其四", "eras": ["唐代"], "author": ["李白"], "content": ["\n穷愁千万端。", "美酒三百杯。", "愁多酒虽少。", "酒倾愁不来。", "所以知酒圣。", "酒酣心自开。", "辞粟卧首阳。", "屡空饥颜回。", "当代不乐饮。", "虚名安用哉。", "蟹螯即金液。", "糟丘是蓬莱。", "且须饮美酒。", "乘月醉高台。\n"]}, 
{"title": "金陵新亭", "eras": ["唐代"], "author": ["李白"], "content": ["\n金陵风景好，豪士集新亭。", "举目山河异，偏伤周顗情。", "四坐楚囚悲，不忧社稷倾。", "王公何慷慨，千载仰雄名。\n"]}, 
{"title": "春日行", "eras": ["唐代"], "author": ["李白"], "content": ["\n深宫高楼入紫清，金作蛟龙盘绣楹。", "佳人当窗弄白日，弦将手语弹鸣筝。", "春风吹落君王耳，此曲乃是升天行。", "因出天池泛蓬瀛，楼船蹙沓波浪惊。", "三千双蛾献歌笑，挝钟考鼓宫殿倾，万姓聚舞歌太平。", "我无为，人自宁。", "三十六帝欲相迎，仙人飘翩下云輧。", "帝不去，留镐京。", "安能为轩辕，独往入窅冥。", "小臣拜献南山寿，陛下万古垂鸿名。\n"]}, 
{"title": "口号吴王美人半醉", "eras": ["唐代"], "author": ["李白"], "content": ["\n风动荷花水殿香，姑苏台上宴吴王。", "西施醉舞娇无力，笑倚东窗白玉床。\n"]}, 
{"title": "荆门浮舟望蜀江", "eras": ["唐代"], "author": ["李白"], "content": ["\n春水月峡来，浮舟望安极？", "正是桃花流，依然锦江色。", "江色绿且明，茫茫与天平。", "逶迤巴山尽，摇曳楚云行。", "雪照聚沙雁，花飞出谷莺。", "芳洲却已转，碧树森森迎。", "流目浦烟夕，扬帆海月生。", "江陵识遥火，应到渚宫城。\n"]}, 
{"title": "寓言三首", "eras": ["唐代"], "author": ["李白"], "content": ["\n周公负斧扆，成王何夔夔。武王昔不豫，剪爪投河湄。\n", "\n贤圣遇谗慝，不免人君疑。天风拔大木，禾黍咸伤萎。\n", "\n管蔡扇苍蝇，公赋鸱鸮诗。金縢若不启，忠信谁明之。\n", "\n摇裔双彩凤，婉娈三青禽。往还瑶台里，鸣舞玉山岑。\n", "\n以欢秦娥意，复得王母心。区区精卫鸟，衔木空哀吟。\n", "\n长安春色归，先入青门道。绿杨不自持，从风欲倾倒。\n", "\n海燕还秦宫，双飞入帘栊。相思不相见，托梦辽城东。\n"]}, 
{"title": "别东林寺僧", "eras": ["唐代"], "author": ["李白"], "content": ["\n东林送客处，月出白猿啼。", "笑别庐山远，何烦过虎溪。\n"]}, 
{"title": "清溪半夜闻笛", "eras": ["唐代"], "author": ["李白"], "content": ["\n羌笛梅花引，吴溪陇水情。", "寒山秋浦月，肠断玉关声。\n"]}, 
{"title": "宫中行乐词其二", "eras": ["唐代"], "author": ["李白"], "content": ["\n柳色黄金嫩，梨花白雪香。", "玉楼巢翡翠，金殿锁鸳鸯。", "选妓随雕辇，征歌出洞房。", "宫中谁第一，飞燕在昭阳。\n"]}, 
{"title": "塞下曲六首", "eras": ["唐代"], "author": ["李白"], "content": ["\n", "\n", "\n", "\n", "\n", "\n", "\n"]}, 
{"title": "句", "eras": ["唐代"], "author": ["李白"], "content": ["\n焰随红日去，烟逐暮云飞。（令一日赋山火诗云：\n", "\n“野火烧山后，人归火不归。”思轧不属，\n", "\n白从旁缀其下句，令惭止）\n", "\n绿鬓随波散，红颜逐浪无。因何逢伍相，应是想秋胡。\n", "\n（白从令观涨，有女子溺死江上，令赋诗云：\n", "\n二八谁家女，漂来倚岸芦。鸟窥眉上翠，鱼弄口旁珠。\n", "\n令复苦吟，白辄应声继之）\n", "\n举袖露条脱，招我饭胡麻。（见《二老堂诗话》）\n", "\n"]}, 
{"title": "纪南陵题五松山 （一作南陵五松山感时赠别", "eras": ["唐代"], "author": ["李白"], "content": ["\n圣达有去就，潜光愚其德。鱼与龙同池，龙去鱼不测。", "当时版筑辈，岂知傅说情。一朝和殷羹，光气为列星。", "伊尹生空桑，捐庖佐皇极。桐宫放太甲，摄政无愧色。", "三年帝道明，委质终辅翼。旷哉至人心，万古可为则。", "时命或大缪，仲尼将奈何。鸾凤忽覆巢，麒麟不来过。", "龟山蔽鲁国，有斧且无柯。归来归去来，宵济越洪波。\n"]}, 
{"title": "答杜秀才五松见赠", "eras": ["唐代"], "author": ["李白"], "content": ["\n昔献长杨赋，天开云雨欢。", "当时待诏承明里，皆道扬雄才可观。", "敕赐飞龙二天马，黄金络头白玉鞍。", "浮云蔽日去不返，总为秋风摧紫兰。", "角巾东出商山道，采秀行歌咏芝草。", "路逢园绮笑向人，两君解来一何好。", "闻道金陵龙虎盘，还同谢朓望长安。", "千峰夹水向秋浦，五松名山当夏寒。", "铜井炎炉歊九天，赫如铸鼎荆山前。", "陶公矍铄呵赤电，回禄睢盱扬紫烟。", "此中岂是久留处，便欲烧丹从列仙。", "爱听松风且高卧，飕飕吹尽炎氛过。", "登崖独立望九州，阳春欲奏谁相和？", "闻君往年游锦城，章仇尚书倒屣迎。", "飞笺络绎奏明主，天书降问回恩荣。", "肮脏不能就珪组，至今空扬高蹈名。", "夫子工文绝世奇，五松新作天下推。", "吾非谢尚邀彦伯，异代风流各一时。", "一时相逢乐在今，袖拂白云开素琴，弹为三峡流泉音。", "从兹一别武陵去，去后桃花春水深。\n"]}, 
{"title": "忆秦娥·箫声咽", "eras": ["唐代"], "author": ["李白"], "content": ["\n箫声咽，秦娥梦断秦楼月。秦楼月，年年柳色，灞陵伤别。", "乐游原上清秋节，咸阳古道音尘绝。音尘绝，西风残照，汉家陵阙。\n"]}, 
{"title": "古风其四十三", "eras": ["唐代"], "author": ["李白"], "content": ["\n周穆八荒意。", "汉皇万乘尊。", "淫乐心不极。", "雄豪安足论。", "西海宴王母。", "北宫邀上元。", "瑶水闻遗歌。", "玉杯竟空言。", "灵迹成蔓草。", "徒悲千载魂。\n"]}, 
{"title": "留别于十一兄逖裴十三游塞垣", "eras": ["唐代"], "author": ["李白"], "content": ["\n太公渭川水，李斯上蔡门。", "钓周猎秦安黎元，小鱼鵕兔何足言？", "天张云卷有时节，吾徒莫叹羝触藩。", "于公白首大梁野，使人怅望何可论？", "即知朱亥为壮士，且愿束心秋毫里。", "秦赵虎争血中原，当去抱关救公子。", "裴生览千古，龙鸾炳天章。", "悲吟雨雪动林木，放书辍剑思高堂。", "劝尔一杯酒，拂尔裘上霜。", "尔为我楚舞，吾为尔楚歌。", "且探虎穴向沙漠，鸣鞭走马凌黄河。", "耻作易水别，临歧泪滂沱。\n"]}, 
{"title": "折荷有赠", "eras": ["唐代"], "author": ["李白"], "content": ["\n涉江玩秋水，爱此红蕖鲜。", "攀荷弄其珠，荡漾不成圆。", "佳人彩云里，欲赠隔远天。", "相思无因见，怅望凉风前。\n"]}, 
{"title": "清平乐（一名忆萝月）", "eras": ["唐代"], "author": ["李白"], "content": ["\n禁庭春昼，莺羽披新绣。百草巧求花下斗，只赌珠玑满斗¤\n", "\n日晚却理残妆，御前闲舞霓裳。谁道腰肢窈窕，\n", "\n折旋笑得君王。\n", "\n禁闱秋夜，月探金窗罅。玉帐鸳鸯喷兰麝，时落银灯香灺¤\n", "\n女伴莫话孤眠，六宫罗绮三千。一笑皆生百媚，\n", "\n宸衷教在谁边。\n", "\n烟深水阔，音信无由达。惟有碧天云外月，偏照悬悬离别¤\n", "\n尽日感事伤怀，愁眉似锁难开。夜夜长留半被，\n", "\n待君魂梦归来。\n", "\n鸾衾凤褥，夜夜常孤宿。更被银台红蜡烛，学妾泪珠相续¤\n", "\n花貌些子时光，抛人远泛潇湘。欹枕悔听寒漏，\n", "\n声声滴断愁肠。\n", "\n画堂晨起，来报雪花坠。高卷帘栊看佳瑞，皓色远迷庭砌¤\n", "\n盛气光引炉烟，素草寒生玉佩。应是天仙狂醉，\n", "\n乱把白云揉碎。\n"]}, 
{"title": "赠武十七谔", "eras": ["唐代"], "author": ["李白"], "content": ["\n马如一匹练，明日过吴门。乃是要离客，西来欲报恩。\n", "\n笑开燕匕首，拂拭竟无言。狄犬吠清洛，天津成塞垣。\n", "\n爱子隔东鲁，空悲断肠猿。林回弃白璧，千里阻同奔。\n", "\n君为我致之，轻赍涉淮原。精诚合天道，不愧远游魂。\n"]}, 
{"title": "自金陵溯流过白璧山玩月达天门寄句容王主簿", "eras": ["唐代"], "author": ["李白"], "content": ["\n沧江溯流归，白璧见秋月。", "秋月照白璧，皓如山阴雪。", "幽人停宵征，贾客忘早发。", "进帆天门山，回首牛渚没。", "川长信风来，日出宿雾歇。", "故人在咫尺，新赏成胡越。", "寄君青兰花，惠好庶不绝。\n"]}, 
{"title": "淮海对雪赠傅霭", "eras": ["唐代"], "author": ["李白"], "content": ["\n朔雪落吴天，从风渡溟渤。", "梅树成阳春，江沙浩明月。", "兴从剡溪起，思绕梁园发。", "寄君郢中歌，曲罢心断绝。\n"]}, 
{"title": "与南陵常赞府游五松山 山在南陵铜井西五里", "eras": ["唐代"], "author": ["李白"], "content": ["\n安石泛溟渤，独啸长风还。逸韵动海上，高情出人间。", "灵异可并迹，澹然与世闲。我来五松下，置酒穷跻攀。", "征古绝遗老，因名五松山。五松何清幽，胜境美沃州。", "萧飒鸣洞壑，终年风雨秋。响入百泉去，听如三峡流。", "剪竹扫天花，且从傲吏游。龙堂若可憩，吾欲归精修。\n"]}, 
{"title": "巫山枕障", "eras": ["唐代"], "author": ["李白"], "content": ["\n巫山枕障画高丘，白帝城边树色秋。\n", "\n朝云夜入无行处，巴水横天更不流。\n"]}, 
{"title": "姑孰十咏。天门山", "eras": ["唐代"], "author": ["李白"], "content": ["\n迥出江山上，双峰自相对。岸映松色寒，石分浪花碎。\n", "\n参差远天际，缥缈晴霞外。落日舟去遥，回首沉青霭。\n", "\n"]}, 
{"title": "代美人愁镜其一", "eras": ["唐代"], "author": ["李白"], "content": ["\n明明金鹊镜，了了玉台前。拂拭交冰月，光辉何清圆。", "红颜老昨日，白发多去年。铅粉坐相误，照来空凄然。", "美人赠此盘龙之宝镜，烛我金缕之罗衣。时将红袖拂明", "月，", "为惜普照之馀晖。影中金鹊飞不灭，台下青鸾思独绝。", "稿砧一别若箭弦，去有日，来无年。狂风吹却妾心断，", "玉箸并堕菱花前。\n"]}, 
{"title": "九月十日即事", "eras": ["唐代"], "author": ["李白"], "content": ["\n昨日登高罢，今朝更举觞。", "菊花何太苦，遭此两重阳？\n"]}, 
{"title": "赠瑕丘王少府", "eras": ["唐代"], "author": ["李白"], "content": ["\n皎皎鸾凤姿，飘飘神仙气。", "梅生亦何事，来作南昌尉。", "清风佐鸣琴，寂寞道为贵。", "一见过所闻，操持难与群。", "毫挥鲁邑讼，目送瀛洲云。", "我隐屠钓下，尔当玉石分。", "无由接高论，空此仰清芬。\n"]}, 
{"title": "枯鱼过河泣", "eras": ["唐代"], "author": ["李白"], "content": ["\n白龙改常服，偶被豫且制。", "谁使尔为鱼，徒劳诉天帝。", "作书报鲸鲵，勿恃风涛势。", "涛落归泥沙，翻遭蝼蚁噬。", "万乘慎出入，柏人以为识。\n"]}, 
{"title": "独酌清溪江石上寄权昭夷", "eras": ["唐代"], "author": ["李白"], "content": ["\n我携一樽酒，独上江祖石。自从天地开，更长几千尺。", "举杯向天笑，天回日西照。永愿坐此石，长垂严陵钓。", "寄谢山中人，可与尔同调。\n"]}, 
{"title": "答湖州迦叶司马问白是何人", "eras": ["唐代"], "author": ["李白"], "content": ["\n青莲居士谪仙人，酒肆藏名三十春。\n", "\n湖州司马何须问，金粟如来是后身。\n"]}, 
{"title": "杜陵绝句", "eras": ["唐代"], "author": ["李白"], "content": ["\n南登杜陵上，北望五陵间。", "秋水明落日，流光灭远山。\n"]}, 
{"title": "赠张公洲革处士", "eras": ["唐代"], "author": ["李白"], "content": ["\n抱瓮灌秋蔬，心闲游天云。", "每将瓜田叟，耕种汉水濆。", "时登张公洲，入兽不乱群。", "井无桔槔事，门绝刺绣文。", "长揖二千石，远辞百里君。", "斯为真隐者，吾党慕清芬。\n"]}, 
{"title": "中丞宋公以吴兵三千赴河南军次寻阳…囚参谋幕府因赠之", "eras": ["唐代"], "author": ["李白"], "content": ["\n独坐清天下，专征出海隅。九江皆渡虎，三郡尽还珠。\n", "\n组练明秋浦，楼船入郢都。风高初选将，月满欲平胡。\n", "\n杀气横千里，军声动九区。白猿惭剑术，黄石借兵符。\n", "\n戎虏行当翦，鲸鲵立可诛。自怜非剧孟，何以佐良图。\n"]}, 
{"title": "送羽林陶将军", "eras": ["唐代"], "author": ["李白"], "content": ["\n将军出使拥楼船，江上旌旗拂紫烟。万里横戈探虎穴，\n", "\n三杯拔剑舞龙泉。莫道词人无胆气，临行将赠绕朝鞭。\n"]}, 
{"title": "留别王司马嵩", "eras": ["唐代"], "author": ["李白"], "content": ["\n鲁连卖谈笑，岂是顾千金。", "陶朱虽相越，本有五湖心。", "余亦南阳子，时为梁甫吟。", "苍山容偃蹇，白日惜颓侵。", "愿一佐明主，功成还旧林。", "西来何所为，孤剑托知音。", "鸟爱碧山远，鱼游沧海深。", "呼鹰过上蔡，卖畚向嵩岑。", "他日闲相访，丘中有素琴。\n"]}, 
{"title": "赠崔郎中宗之（时谪官金陵）", "eras": ["唐代"], "author": ["李白"], "content": ["\n胡雁拂海翼，翱翔鸣素秋。惊云辞沙朔，飘荡迷河洲。\n", "\n有如飞蓬人，去逐万里游。登高望浮云，仿佛如旧丘。\n", "\n日从海傍没，水向天边流。长啸倚孤剑，目极心悠悠。\n", "\n岁晏归去来，富贵安可求。仲尼七十说，历聘莫见收。\n", "\n鲁连逃千金，珪组岂可酬。时哉苟不会，草木为我俦。\n", "\n希君同携手，长往南山幽。\n"]}, 
{"title": "游南阳清泠泉", "eras": ["唐代"], "author": ["李白"], "content": ["\n惜彼落日暮，爱此寒泉清。", "西辉逐流水，荡漾游子情。", "空歌望云月，曲尽长松声。\n"]}, 
{"title": "宣州长史弟昭赠余琴溪中双舞鹤诗以言志", "eras": ["唐代"], "author": ["李白"], "content": ["\n令弟佐宣城，赠余琴谿鹤。谓言天涯雪，忽向窗前落。", "白玉为毛衣，黄金不肯博。背风振六翮，对舞临山阁。", "顾我如有情，长鸣似相托。何当驾此物，与尔腾寥廓。\n"]}, 
{"title": "送王孝廉觐省", "eras": ["唐代"], "author": ["李白"], "content": ["\n彭蠡将天合，姑苏在日边。宁亲候海色，欲动孝廉船。\n", "\n窈窕晴江转，参差远岫连。相思无昼夜，东泣似长川。\n"]}, 
{"title": "寻鲁城北范居士失道落苍耳中见范置酒摘苍耳作", "eras": ["唐代"], "author": ["李白"], "content": ["\n雁度秋色远，日静无云时。客心不自得，浩漫将何之。 ", "忽忆范野人，闲园养幽姿。茫然起逸兴，但恐行来迟。 ", "城壕失往路，马首迷荒陂。不惜翠云裘，遂为苍耳欺。 ", "入门且一笑，把臂君为谁。酒客爱秋蔬，山盘荐霜梨。 ", "他筵不下箸，此席忘朝饥。酸枣垂北郭，寒瓜蔓东篱。 ", "还倾四五酌，自咏猛虎词。近作十日欢，远为千载期。 ", "风流自簸荡，谑浪偏相宜。酣来上马去，却笑高阳池。\n"]}, 
{"title": "元丹丘歌", "eras": ["唐代"], "author": ["李白"], "content": ["\n元丹丘，爱神仙，朝饮颍川之清流，", "暮还嵩岑之紫烟，三十六峰长周旋。", "长周旋，蹑星虹，身骑飞龙耳生风，", "横河跨海与天通，我知尔游心无穷。\n"]}, 
{"title": "别匡山", "eras": ["唐代"], "author": ["李白"], "content": ["\n晓峰如画参差碧，藤影风摇拂槛垂。", "野径来多将犬伴，人间归晚带樵随。", "看云客倚啼猿树，洗钵僧临失鹤池。", "莫怪无心恋清境，已将书剑许明时。\n"]}, 
{"title": "自金陵溯流过白壁山玩月达天门寄句容王主簿", "eras": ["唐代"], "author": ["李白"], "content": ["\n沧江溯流归，白璧见秋月。秋月照白璧，皓如山阴雪。", "幽人停宵征，贾客忘早发。进帆天门山，回首牛渚没。", "川长信风来，日出宿雾歇。故人在咫尺，新赏成胡越。", "寄君青兰花，惠好庶不绝。\n"]}, 
{"title": "长相思三首", "eras": ["唐代"], "author": ["李白"], "content": ["\n", "\n", "\n", "\n"]}, 
{"title": "游洞庭湖五首·其二", "eras": ["唐代"], "author": ["李白"], "content": ["\n南湖秋水夜无烟，耐可乘流直上天。", "且就洞庭赊月色，将船买酒白云边。\n"]}, 
{"title": "大鹏赋·并序", "eras": ["唐代"], "author": ["李白"], "content": ["\n", "\n", "\n", "\n", "\n", "\n", "\n", "\n", "\n"]}, 
{"title": "望月有怀", "eras": ["唐代"], "author": ["李白"], "content": ["\n清泉映疏松，不知几千古。", "寒月摇清波，流光入窗户。", "对此空长吟，思君意何深。", "无因见安道，兴尽愁人心。\n"]}, 
{"title": "菩萨蛮·平林漠漠烟如织", "eras": ["唐代"], "author": ["李白"], "content": ["\n平林漠漠烟如织，寒山一带伤心碧。暝色入高楼，有人楼上愁。", "玉阶空伫立，宿鸟归飞急。何处是归程？长亭连短亭。(连短亭 一作：更短亭)\n"]}, 
{"title": "博平郑太守自庐山千里相寻入江夏北市门见访…立马赠别", "eras": ["唐代"], "author": ["李白"], "content": ["\n大梁贵公子，气盖苍梧云。若无三千客，谁道信陵君。\n", "\n救赵复存魏，英威天下闻。邯郸能屈节，访博从毛薛。\n", "\n夷门得隐沦，而与侯生亲。仍要鼓刀者，乃是袖槌人。\n", "\n好士不尽心，何能保其身。多君重然诺，意气遥相托。\n", "\n五马入市门，金鞍照城郭。都忘虎竹贵，且与荷衣乐。\n", "\n去去桃花源，何时见归轩。相思无终极，肠断朗江猿。\n"]}, 
{"title": "留别广陵诸公 / 留别邯郸故人", "eras": ["唐代"], "author": ["李白"], "content": ["\n忆昔作少年，结交赵与燕。", "金羁络骏马，锦带横龙泉。", "寸心无疑事，所向非徒然。", "晚节觉此疏，猎精草太玄。", "空名束壮士，薄俗弃高贤。", "中回圣明顾，挥翰凌云烟。", "骑虎不敢下，攀龙忽堕天。", "还家守清真，孤洁励秋蝉。", "炼丹费火石，采药穷山川。", "卧海不关人，租税辽东田。", "乘兴忽复起，棹歌溪中船。", "临醉谢葛强，山公欲倒鞭。", "狂歌自此别，垂钓沧浪前。\n"]}, 
{"title": "南陵别儿童入京", "eras": ["唐代"], "author": ["李白"], "content": ["\n白酒新熟山中归，黄鸡啄黍秋正肥。", "呼童烹鸡酌白酒，儿女嬉笑牵人衣。", "高歌取醉欲自慰，起舞落日争光辉。", "游说万乘苦不早，著鞭跨马涉远道。", "会稽愚妇轻买臣，余亦辞家西入秦。", "仰天大笑出门去，我辈岂是蓬蒿人。\n"]}, 
{"title": "送裴十八图南归嵩山其一", "eras": ["唐代"], "author": ["李白"], "content": ["\n何处可为别，长安青绮门。", "胡姬招素手，延客醉金樽。", "临当上马时，我独与君言。", "风吹芳兰折，日没鸟雀喧。", "举手指飞鸿，此情难具论。", "同归无早晚，颍水有清源。\n"]}, 
{"title": "公无渡河·黄河西来决昆仑", "eras": ["唐代"], "author": ["李白"], "content": ["\n黄河西来决昆仑，咆哮万里触龙门。波滔天，尧咨嗟。", "大禹理百川，儿啼不窥家。杀湍湮洪水，九州始蚕麻。", "其害乃去，茫然风沙。被发之叟狂而痴，", "清晨临流欲奚为。旁人不惜妻止之，公无渡河苦渡之。", "虎可搏，河难凭，公果溺死流海湄。有长鲸白齿若雪山，", "公乎公乎挂罥于其间，箜篌所悲竟不还。\n"]}, 
{"title": "感兴其二", "eras": ["唐代"], "author": ["李白"], "content": ["\n洛浦有宓妃。", "飘摇雪争飞。", "轻云拂素月。", "了可见清辉。", "解佩欲西去。", "含情讵相违。", "香尘动罗袜。", "绿水不沾衣。", "陈王徒作赋。", "神女岂同归。", "好色伤大雅。", "多为世所讥。\n"]}, 
{"title": "金陵歌，送别范宣", "eras": ["唐代"], "author": ["李白"], "content": ["\n石头巉岩如虎踞，凌波欲过沧江去。钟山龙盘走势来，", "秀色横分历阳树。四十馀帝三百秋，功名事迹随东流。", "白马小儿谁家子，泰清之岁来关囚。金陵昔时何壮哉，", "席卷英豪天下来。冠盖散为烟雾尽，金舆玉座成寒灰。", "扣剑悲吟空咄嗟，梁陈白骨乱如麻。天子龙沉景阳井，", "谁歌玉树后庭花。此地伤心不能道，目下离离长春草。", "送尔长江万里心，他年来访南山老。\n"]}, 
{"title": "古风其三十八", "eras": ["唐代"], "author": ["李白"], "content": ["\n孤兰生幽园。", "众草共芜没。", "虽照阳春晖。", "复悲高秋月。", "飞霜早淅沥。", "绿艳恐休歇。", "若无清风吹。", "香气为谁发。\n"]}, 
{"title": "古风其五十九", "eras": ["唐代"], "author": ["李白"], "content": ["\n恻恻泣路歧。", "哀哀悲素丝。", "路歧有南北。", "素丝易变移。", "万事固如此。", "人生无定期。", "田窦相倾夺。", "宾客互盈亏。", "世途多翻覆。", "交道方险口。【山戏】", "斗酒强然诺。", "寸心终自疑。", "张陈竟火灭。", "萧朱亦星离。", "众鸟集荣柯。", "穷鱼守枯池。", "嗟嗟失权客。", "勤问何所规。\n"]}, 
{"title": "南陵别儿童入京", "eras": ["唐代"], "author": ["李白"], "content": ["\n白酒新熟山中归，黄鸡啄黍秋正肥。", "呼童烹鸡酌白酒，儿女嬉笑牵人衣。", "高歌取醉欲自慰，起舞落日争光辉。", "游说万乘苦不早，著鞭跨马涉远道。", "会稽愚妇轻买臣，余亦辞家西入秦。", "仰天大笑出门去，我辈岂是蓬蒿人。\n"]}, 
{"title": "桂殿秋", "eras": ["唐代"], "author": ["李白"], "content": ["\n仙女下，董双成，汉殿夜凉吹玉笙。曲终却从仙官去，\n", "\n万户千门惟月明。\n", "\n河汉女，玉炼颜，云輧往往在人间。九霄有路去无迹，\n", "\n袅袅香风生佩环。\n"]}, 
{"title": "寄远其九", "eras": ["唐代"], "author": ["李白"], "content": ["\n长短春草绿。", "缘阶如有情。", "卷施心独苦。", "抽却死还生。", "睹物知妾意。", "希君种後庭。", "闲时当采掇。", "念此莫相轻。\n"]}, 
{"title": "浔阳送弟昌峒鄱阳司马作", "eras": ["唐代"], "author": ["李白"], "content": ["\n桑落洲渚连，沧江无云烟。寻阳非剡水，忽见子猷船。", "飘然欲相近，来迟杳若仙。人乘海上月，帆落湖中天。", "一睹无二诺，朝欢更胜昨。尔则吾惠连，吾非尔康乐。", "朱绂白银章，上官佐鄱阳。松门拂中道，石镜回清光。", "摇扇及于越，水亭风气凉。与尔期此亭，期在秋月满。", "时过或未来，两乡心已断。吴山对楚岸，彭蠡当中州。", "相思定如此，有穷尽年愁。\n"]}, 
{"title": "草书歌行", "eras": ["唐代"], "author": ["李白"], "content": ["\n少年上人号怀素，草书天下称独步。", "墨池飞出北溟鱼，笔锋杀尽中山兔。", "八月九月天气凉，酒徒词客满高堂。", "笺麻素绢排数箱，宣州石砚墨色光。", "吾师醉后倚绳床，须臾扫尽数千张。", "飘风骤雨惊飒飒，落花飞雪何茫茫！", "起来向壁不停手，一行数字大如斗。", "怳怳如闻神鬼惊，时时只见龙蛇走。", "左盘右蹙如惊电，状同楚汉相攻战。", "湖南七郡凡几家，家家屏障书题遍。", "王逸少，张伯英，古来几许浪得名。", "张颠老死不足数，我师此义不师古。", "古来万事贵天生，何必要公孙大娘浑脱舞。\n"]}, 
{"title": "古风其五十七", "eras": ["唐代"], "author": ["李白"], "content": ["\n羽族禀万化。", "小大各有依。", "周周亦何辜。", "六翮掩不挥。", "愿衔众禽翼。", "一向黄河飞。", "飞者莫我顾。", "叹息将安归。\n"]}, 
{"title": "白纻辞 其三", "eras": ["唐代"], "author": ["李白"], "content": ["\n吴刀剪彩缝舞衣。", "明妆丽服夺春晖。", "扬眉转袖若雪飞。", "倾城独立世所稀。", "激楚结风醉忘归。", "高堂月落烛已微。", "玉钗挂缨君莫违。\n"]}, 
{"title": "口号赠徵君鸿 此公时被征", "eras": ["唐代"], "author": ["李白"], "content": ["\n陶令辞彭泽，梁鸿入会稽。我寻高士传，君与古人齐。", "云卧留丹壑，天书降紫泥。不知杨伯起，早晚向关西。\n"]}, 
{"title": "鲁郡东石门送杜二甫", "eras": ["唐代"], "author": ["李白"], "content": ["\n", "\n"]}, 
{"title": "古风其二十二", "eras": ["唐代"], "author": ["李白"], "content": ["\n秦水别陇首。", "幽咽多悲声。", "胡马顾朔雪。", "躞蹀长嘶鸣。", "感物动我心。", "缅然含归情。", "昔视秋蛾飞。", "今见春蚕生。", "袅袅桑柘叶。（柘一作结）", "萋萋柳垂荣。", "急节谢流水。", "羁心摇悬旌。", "挥涕且复去。", "恻怆何时平。\n"]}, 
{"title": "于五松山赠南陵常赞府", "eras": ["唐代"], "author": ["李白"], "content": ["\n为草当作兰，为木当作松。", "兰秋香风远，松寒不改容。", "松兰相因依，萧艾徒丰茸。", "鸡与鸡并食，鸾与鸾同枝。", "拣珠去沙砾，但有珠相随。", "远客投名贤，真堪写怀抱。", "若惜方寸心，待谁可倾倒？", "虞卿弃赵相，便与魏齐行。", "海上五百人，同日死田横。", "当时不好贤，岂传千古名。", "愿君同心人，于我少留情。", "寂寂还寂寂，出门迷所适。", "长铗归来乎，秋风思归客。\n"]}, 
{"title": "游泰山六首（一作天宝元年四月从故御道上泰", "eras": ["唐代"], "author": ["李白"], "content": ["\n四月上泰山，石屏御道开。六龙过万壑，涧谷随萦回。", "马迹绕碧峰，于今满青苔。飞流洒绝巘，水急松声哀。", "北眺崿嶂奇，倾崖向东摧。洞门闭石扇，地底兴云雷。", "登高望蓬瀛，想象金银台。天门一长啸，万里清风来。", "玉女四五人，飘摇下九垓。含笑引素手，遗我流霞杯。", "稽首再拜之，自愧非仙才。旷然小宇宙，弃世何悠哉。", "清晓骑白鹿，直上天门山。山际逢羽人，方瞳好容颜。", "扪萝欲就语，却掩青云关。遗我鸟迹书，飘然落岩间。", "其字乃上古，读之了不闲。感此三叹息，从师方未还。", "平明登日观，举手开云关。精神四飞扬，如出天地间。", "黄河从西来，窈窕入远山。凭崖揽八极，目尽长空闲。", "偶然值青童，绿发双云鬟。笑我晚学仙，蹉跎凋朱颜。", "踌躇忽不见，浩荡难追攀。", "清斋三千日，裂素写道经。吟诵有所得，众神卫我形。", "云行信长风，飒若羽翼生。攀崖上日观，伏槛窥东暝。", "海色动远山，天鸡已先鸣。银台出倒景，白浪翻长鲸。", "安得不死药，高飞向蓬瀛。", "日观东北倾，两崖夹双石。海水落眼前，天光遥空碧。", "千峰争攒聚，万壑绝凌历。缅彼鹤上仙，去无云中迹。", "长松入云汉，远望不盈尺。山花异人间，五月雪中白。", "终当遇安期，于此炼玉液。", "朝饮王母池，暝投天门关。独抱绿绮琴，夜行青山间。", "山明月露白，夜静松风歇。仙人游碧峰，处处笙歌发。", "寂静娱清晖，玉真连翠微。想像鸾凤舞，飘飖龙虎衣。", "扪天摘匏瓜，恍惚不忆归。举手弄清浅，误攀织女机。", "明晨坐相失，但见五云飞。\n"]}, 
{"title": "赠从弟南平太守之遥其二", "eras": ["唐代"], "author": ["李白"], "content": ["\n东平与南平。", "今古两步兵。", "素心爱美酒。", "不是顾专城。", "谪官桃源去。", "寻花几处行。", "秦人如旧识。", "出户笑相迎。\n"]}, 
{"title": "送友人寻越中山水", "eras": ["唐代"], "author": ["李白"], "content": ["\n闻道稽山去，偏宜谢客才。", "千岩泉洒落，万壑树萦回。", "东海横秦望，西陵绕越台。", "湖清霜镜晓，涛白雪山来。", "八月枚乘笔，三吴张翰杯。", "此中多逸兴，早晚向天台。\n"]}, 
{"title": "酬裴侍御对雨感时见赠", "eras": ["唐代"], "author": ["李白"], "content": ["\n雨色秋来寒，风严清江爽。孤高绣衣人，潇洒青霞赏。 ", "平生多感激，忠义非外奖。祸连积怨生，事及徂川往。 ", "楚邦有壮士，鄢郢翻扫荡。申包哭秦庭，泣血将安仰。 ", "鞭尸辱已及，堂上罗宿莽。颇似今之人，蟊贼陷忠谠。 ", "渺然一水隔，何由税归鞅。日夕听猿怨，怀贤盈梦想。\n"]}, 
{"title": "自溧水道哭王炎其二", "eras": ["唐代"], "author": ["李白"], "content": ["\n王公希代宝。", "弃世一何早。", "吊死不及哀。", "殡宫已秋草。", "悲来欲脱剑。", "挂向何枝好。", "哭向茅山虽未摧。", "一生泪尽丹阳道。\n"]}, 
{"title": "赠卢司户", "eras": ["唐代"], "author": ["李白"], "content": ["\n秋色无远近，出门尽寒山。白云遥相识，待我苍梧间。\n", "\n借问卢耽鹤，西飞几岁还。\n"]}, 
{"title": "古风其三十八", "eras": ["唐代"], "author": ["李白"], "content": ["\n孤兰生幽园。", "众草共芜没。", "虽照阳春晖。", "复悲高秋月。", "飞霜早淅沥。", "绿艳恐休歇。", "若无清风吹。", "香气为谁发。\n"]}, 
{"title": "游溧阳北湖亭望瓦屋山怀古赠同旅 / 赠孟浩然", "eras": ["唐代"], "author": ["李白"], "content": ["\n朝登北湖亭，遥望瓦屋山。", "天清白露下，始觉秋风还。", "游子托主人，仰观眉睫间。", "目色送飞鸿，邈然不可攀。", "长吁相劝勉，何事来吴关？", "闻有贞义女，振穷溧水湾。", "清光了在眼，白日如披颜。", "高坟五六墩，崒兀栖猛虎。", "遗迹翳九泉，芳名动千古。", "子胥昔乞食，此女倾壶浆。", "运开展宿愤，入楚鞭平王。", "凛冽天地间，闻名若怀霜。", "壮夫或未达，十步九太行。", "与君拂衣去，万里同翱翔。\n"]}, 
{"title": "宣州九日闻崔四侍御与宇文太守游敬亭余时登响山不同此赏醉后寄崔侍御", "eras": ["唐代"], "author": ["李白"], "content": ["\n", "\n", "\n"]}, 
{"title": "寻鲁城北范居士失道落苍耳中见范置酒摘苍耳", "eras": ["唐代"], "author": ["李白"], "content": ["\n雁度秋色远，日静无云时。客心不自得，浩漫将何之。", "忽忆范野人，闲园养幽姿。茫然起逸兴，但恐行来迟。", "城壕失往路，马首迷荒陂。不惜翠云裘，遂为苍耳欺。", "入门且一笑，把臂君为谁。酒客爱秋蔬，山盘荐霜梨。", "他筵不下箸，此席忘朝饥。酸枣垂北郭，寒瓜蔓东篱。", "还倾四五酌，自咏猛虎词。近作十日欢，远为千载期。", "风流自簸荡，谑浪偏相宜。酣来上马去，却笑高阳池。\n"]}, 
{"title": "酬宇文少府见赠桃竹书筒", "eras": ["唐代"], "author": ["李白"], "content": ["\n桃竹书筒绮绣文，良工巧妙称绝群。灵心圆映三江月，\n", "\n彩质叠成五色云。中藏宝诀峨眉去，千里提携长忆君。\n"]}, 
{"title": "感兴其五", "eras": ["唐代"], "author": ["李白"], "content": ["\n西国有美女。", "结楼青云端。", "蛾眉艳晓月。", "一笑倾城欢。", "高节不可夺。", "炯心如凝丹。", "常恐彩色晚。", "不为人所观。", "安得配君子。", "共乘双飞鸾。\n"]}, 
{"title": "赠闾丘宿松", "eras": ["唐代"], "author": ["李白"], "content": ["\n阮籍为太守，乘驴上东平。剖竹十日间，一朝风化清。\n", "\n偶来拂衣去，谁测主人情。夫子理宿松，浮云知古城。\n", "\n扫地物莽然，秋来百草生。飞鸟还旧巢，迁人返躬耕。\n", "\n何惭宓子贱，不减陶渊明。吾知千载后，却掩二贤名。\n"]}, 
{"title": "杂曲歌辞。少年行三首", "eras": ["唐代"], "author": ["李白"], "content": ["\n击筑饮美酒，剑歌易水湄。经过燕太子，结托并州儿。\n", "\n少年负壮气，奋烈自有时。因声鲁句践，争情勿相欺。\n", "\n五陵年少金市东，银鞍白马度春风。\n", "\n落花踏尽游何处，笑入胡姬酒肆中。\n", "\n君不见淮南少年游侠客，白日球猎夜拥掷。\n", "\n呼卢百万终不惜，报仇千里如咫尺。少年游侠好经过，\n", "\n浑身装束皆绮罗。兰蕙相随喧妓女，风光去处满笙歌。\n", "\n骄矜自言不可有，侠士堂中养来久。好鞍好马乞与人，\n", "\n十千五千旋沽酒。赤心用尽为知己，黄金不惜栽桃李。\n", "\n桃李栽来几度春，一回花落一回新。府县尽为门下客，\n", "\n王侯皆是平交人。男儿百年且乐命，何须徇书受贫病。\n", "\n男儿百年且荣身，何须徇节甘风尘。衣冠半是征战士，\n", "\n穷儒浪作林泉民。遮莫枝根长百丈，不如当代多还往。\n", "\n遮莫姻亲连帝城，不如当身自簪缨。看取富贵眼前者，\n", "\n何用悠悠身后名。\n"]}, 
{"title": "答湖州迦叶司马问白是何人", "eras": ["唐代"], "author": ["李白"], "content": ["\n青莲居士谪仙人，酒肆藏名三十春。\n", "\n湖州司马何须问，金粟如来是后身。\n"]}, 
{"title": "日出行 / 日出入行", "eras": ["唐代"], "author": ["李白"], "content": ["\n日出东方隈，似从地底来。", "历天又复入西海，六龙所舍安在哉？", "其始与终古不息，人非元气，安得与之久徘徊？", "草不谢荣于春风，木不怨落于秋天。", "谁挥鞭策驱四运？万物兴歇皆自然。", "羲和！羲和！汝奚汩没于荒淫之波？", "鲁阳何德，驻景挥戈？", "逆道违天，矫诬实多。", "吾将囊括大块，浩然与溟涬同科！\n"]}, 
{"title": "赠别郑判官", "eras": ["唐代"], "author": ["李白"], "content": ["\n窜逐勿复哀，惭君问寒灰。浮云本无意，吹落章华台。\n", "\n远别泪空尽，长愁心已摧。二年吟泽畔，憔悴几时回。\n"]}, 
{"title": "送王屋山人魏万还王屋·并序", "eras": ["唐代"], "author": ["李白"], "content": ["\n", "\n", "\n"]}, 
{"title": "少年行其三 ( 此诗严粲云是伪作 )", "eras": ["唐代"], "author": ["李白"], "content": ["\n君不见淮南少年游侠客，白日球猎夜拥掷。", "呼卢百万终不惜，报仇千里如咫尺。少年游侠好经过，", "浑身装束皆绮罗。蕙兰相随喧妓女，风光去处满笙歌。", "骄矜自言不可有，侠士堂中养来久。好鞍好马乞与人，", "十千五千旋沽酒。赤心用尽为知己，黄金不惜栽桃李。", "桃李栽来几度春，一回花落一回新。府县尽为门下客，", "王侯皆是平交人。男儿百年且乐命，何须徇书受贫病。", "男儿百年且荣身，何须徇节甘风尘。衣冠半是征战士，", "穷儒浪作林泉民。遮莫枝根长百丈，不如当代多还往。", "遮莫姻亲连帝城，不如当身自簪缨。看取富贵眼前者，", "何用悠悠身后名。\n"]}, 
{"title": "题金陵王处士水亭（此亭盖齐朝南苑，又是陆机故宅）", "eras": ["唐代"], "author": ["李白"], "content": ["\n王子耽玄言，贤豪多在门。好鹅寻道士，爱竹啸名园。\n", "\n树色老荒苑，池光荡华轩。此堂见明月，更忆陆平原。\n", "\n扫拭青玉簟，为余置金尊。醉罢欲归去，花枝宿鸟喧。\n", "\n何时复来此，再得洗嚣烦。\n"]}, 
{"title": "春日独坐寄郑明府", "eras": ["唐代"], "author": ["李白"], "content": ["\n燕麦青青游子悲，河堤弱柳郁金枝。长条一拂春风去，", "尽日飘扬无定时。我在河南别离久，那堪坐此对窗牖。", "情人道来竟不来，何人共醉新丰酒。\n"]}, 
{"title": "玩月金陵城西孙楚酒楼达曙歌吹日晚乘醉…访崔四侍御", "eras": ["唐代"], "author": ["李白"], "content": ["\n昨玩西城月，青天垂玉钩。朝沽金陵酒，歌吹孙楚楼。\n", "\n忽忆绣衣人，乘船往石头。草裹乌纱巾，倒被紫绮裘。\n", "\n两岸拍手笑，疑是王子猷。酒客十数公，崩腾醉中流。\n", "\n谑浪棹海客，喧呼傲阳侯。半道逢吴姬，卷帘出揶揄。\n", "\n我忆君到此，不知狂与羞。一月一见君，三杯便回桡。\n", "\n舍舟共连袂，行上南渡桥。兴发歌绿水，秦客为之摇。\n", "\n鸡鸣复相招，清宴逸云霄。赠我数百字，字字凌风飙。\n", "\n系之衣裘上，相忆每长谣。\n"]}, 
{"title": "题嵩山逸人元丹丘山居", "eras": ["唐代"], "author": ["李白"], "content": ["\n", "\n", "\n"]}, 
{"title": "草创大还，赠柳官迪", "eras": ["唐代"], "author": ["李白"], "content": ["\n天地为橐籥，周流行太易。造化合元符，交媾腾精魄。\n", "\n自然成妙用，孰知其指的。罗络四季间，绵微无一隙。\n", "\n日月更出没，双光岂云只。姹女乘河车，黄金充辕轭。\n", "\n执枢相管辖，摧伏伤羽翮。朱鸟张炎威，白虎守本宅。\n", "\n相煎成苦老，消铄凝津液。仿佛明窗尘，死灰同至寂。\n", "\n捣冶入赤色，十二周律历。赫然称大还，与道本无隔。\n", "\n白日可抚弄，清都在咫尺。北酆落死名，南斗上生籍。\n", "\n抑予是何者，身在方士格。才术信纵横，世途自轻掷。\n", "\n吾求仙弃俗，君晓损胜益。不向金阙游，思为玉皇客。\n", "\n鸾车速风电，龙骑无鞭策。一举上九天，相携同所适。\n"]}, 
{"title": "越女词其一", "eras": ["唐代"], "author": ["李白"], "content": ["\n长干吴儿女，眉目艳新月。屐上足如霜，不著鸦头袜。\n"]}, 
{"title": "江上赠窦长史", "eras": ["唐代"], "author": ["李白"], "content": ["\n汉求季布鲁朱家，楚逐伍胥去章华。万里南迁夜郎国，\n", "\n三年归及长风沙。闻道青云贵公子，锦帆游戏西江水。\n", "\n人疑天上坐楼船，水净霞明两重绮。相约相期何太深，\n", "\n棹歌摇艇月中寻。不同珠履三千客，别欲论交一片心。\n"]}, 
{"title": "古风其四十八", "eras": ["唐代"], "author": ["李白"], "content": ["\n秦皇按宝剑。", "赫怒震威神。", "逐日巡海右。", "驱石驾沧津。", "征卒空九寓。", "作桥伤万人。", "但求蓬岛药。", "岂思农扈春。", "力尽功不赡。", "千载为悲辛。\n"]}, 
{"title": "洛阳陌", "eras": ["唐代"], "author": ["李白"], "content": ["\n白玉谁家郎，回车渡天津。", "看花东陌上，惊动洛阳人。\n"]}, 
{"title": "流夜郎半道承恩放还兼欣克复之美书怀示息秀", "eras": ["唐代"], "author": ["李白"], "content": ["\n黄口为人罗，白龙乃鱼服。得罪岂怨天，以愚陷网目。", "鲸鲵未翦灭，豺狼屡翻履。悲作楚地囚，何日秦庭哭。", "遭逢二明主，前后两迁逐。去国愁夜郎，投身窜荒谷。", "半道雪屯蒙，旷如鸟出笼。遥欣克复美，光武安可同。", "天子巡剑阁，储皇守扶风。扬袂正北辰，开襟揽群雄。", "胡兵出月窟，雷破关之东。左扫因右拂，旋收洛阳宫。", "回舆入咸京，席卷六合通。叱咤开帝业，手成天地功。", "大驾还长安，两日忽再中。一朝让宝位，剑玺传无穷。", "愧无秋毫力，谁念矍铄翁。弋者何所慕，高飞仰冥鸿。", "弃剑学丹砂，临炉双玉童。寄言息夫子，岁晚陟方蓬。\n"]}, 
{"title": "上之回", "eras": ["唐代"], "author": ["李白"], "content": ["\n三十六离宫，楼台与天通。", "阁道步行月，美人愁烟空。", "恩疏宠不及，桃李伤春风。", "淫乐意何极，金舆向回中。", "万乘出黄道，千骑扬彩虹。", "前军细柳北，后骑甘泉东。", "岂问渭川老，宁邀襄野童？", "秋暮瑶池宴，归来乐未穷。\n"]}, 
{"title": "中丞宋公以吴兵三千赴河南军次寻阳脱余之囚", "eras": ["唐代"], "author": ["李白"], "content": ["\n独坐清天下，专征出海隅。九江皆渡虎，三郡尽还珠。", "组练明秋浦，楼船入郢都。风高初选将，月满欲平胡。", "杀气横千里，军声动九区。白猿惭剑术，黄石借兵符。", "戎虏行当翦，鲸鲵立可诛。自怜非剧孟，何以佐良图。\n"]}, 
{"title": "答裴侍御先行至石头驿以书见招，期月满泛洞庭", "eras": ["唐代"], "author": ["李白"], "content": ["\n君至石头驿，寄书黄鹤楼。开缄识远意，速此南行舟。\n", "\n风水无定准，湍波或滞留。忆昨新月生，西檐若琼钩。\n", "\n今来何所似，破镜悬清秋。恨不三五明，平湖泛澄流。\n", "\n此欢竟莫遂，狂杀王子猷。巴陵定遥远，持赠解人忧。\n"]}, 
{"title": "代美人愁镜其一", "eras": ["唐代"], "author": ["李白"], "content": ["\n明明金鹊镜，了了玉台前。拂拭交冰月，光辉何清圆。", "红颜老昨日，白发多去年。铅粉坐相误，照来空凄然。", "美人赠此盘龙之宝镜，烛我金缕之罗衣。时将红袖拂明", "月，", "为惜普照之馀晖。影中金鹊飞不灭，台下青鸾思独绝。", "稿砧一别若箭弦，去有日，来无年。狂风吹却妾心断，", "玉箸并堕菱花前。\n"]}, 
{"title": "古风其五十七", "eras": ["唐代"], "author": ["李白"], "content": ["\n羽族禀万化。", "小大各有依。", "周周亦何辜。", "六翮掩不挥。", "愿衔众禽翼。", "一向黄河飞。", "飞者莫我顾。", "叹息将安归。\n"]}, 
{"title": "早秋单父南楼酬窦公衡", "eras": ["唐代"], "author": ["李白"], "content": ["\n白露见日灭，红颜随霜凋。", "别君若俯仰，春芳辞秋条。", "泰山嵯峨夏云在，疑是白波涨东海。", "散为飞雨川上来，遥帷却卷清浮埃。", "知君独坐青轩下，此时结念同所怀。", "我闭南楼看道书，幽帘清寂在仙居。", "曾无好事来相访，赖尔高文一起予。\n"]}, 
{"title": "宫中行乐词其八", "eras": ["唐代"], "author": ["李白"], "content": ["\n水绿南薰殿。", "花红北阙楼。", "莺歌闻太液。", "凤吹绕瀛洲。", "素女鸣珠佩。", "天人弄彩球。【毛求】", "今朝风日好。", "宜入未央游。\n"]}, 
{"title": "猛虎行 ( 此诗萧士□云是伪作 ) 【上彬下", "eras": ["唐代"], "author": ["李白"], "content": ["\n朝作猛虎行，暮作猛虎吟。", "肠断非关陇头水，泪下不为雍门琴。", "旌旗缤纷两河道，战鼓惊山欲倾倒。", "秦人半作燕地囚，胡马翻衔洛阳草。", "一输一失关下兵，朝降夕叛幽蓟城。", "巨鳌未斩海水动，鱼龙奔走安得宁。", "颇似楚汉时，翻覆无定止。", "朝过博浪沙，暮入淮阴市。", "张良未遇韩信贫，刘项存亡在两臣。", "暂到下邳受兵略，来投漂母作主人。", "贤哲栖栖古如此，今时亦弃青云士。", "有策不敢犯龙鳞，窜身南国避胡尘。", "宝书长剑挂高阁，金鞍骏马散故人。", "昨日方为宣城客，掣铃交通二千石。", "有时六博快壮心，绕床三匝呼一掷。", "楚人每道张旭奇，心藏风云世莫知。", "三吴邦伯多顾盼，四海雄侠皆相推。", "萧曹曾作沛中吏，攀龙附凤当有时。", "溧阳酒楼三月春，杨花漠漠愁杀人。", "胡人绿眼吹玉笛，吴歌白纻飞梁尘。", "丈夫相见且为乐，槌牛挝鼓会众宾。", "我从此去钓东海，得鱼笑寄情相亲。\n"]}, 
{"title": "去妇词 ( 一作顾况诗 )", "eras": ["唐代"], "author": ["李白"], "content": ["\n古来有弃妇，弃妇有归处。今日妾辞君，辞君遣何去。", "本家零落尽，恸哭来时路。忆昔未嫁君，闻君却周旋。", "绮罗锦绣段，有赠黄金千。十五许嫁君，二十移所天。", "自从结发日未几，离君缅山川。家家尽欢喜，", "孤妾长自怜。幽闺多怨思，盛色无十年。相思若循环，", "枕席生流泉。流泉咽不扫，独梦关山道。及此见君归，", "君归妾已老。物情恶衰贱，新宠方妍好。掩泪出故房，", "伤心剧秋草。自妾为君妻，君东妾在西。罗帏到晓恨，", "玉貌一生啼。自从离别久，不觉尘埃厚。尝嫌玳瑁孤，", "犹羡鸳鸯偶。岁华逐霜霰，贱妾何能久。寒沼落芙蓉，", "秋风散杨柳。以比憔悴颜，空持旧物还。馀生欲何寄，", "谁肯相牵攀。君恩既断绝，相见何年月。悔倾连理杯，", "虚作同心结。女萝附青松，贵欲相依投。浮萍失绿水，", "教作若为流。不叹君弃妾，自叹妾缘业。忆昔初嫁君，", "小姑才倚床。今日妾辞君，小姑如妾长。回头语小姑，", "莫嫁如兄夫。", "第一百六十六卷\n"]}, 
{"title": "东武吟 ( 一作出东门后书怀留别翰林诸公 )", "eras": ["唐代"], "author": ["李白"], "content": ["\n好古笑流俗，素闻贤达风。方希佐明主，长揖辞成功。", "白日在高天，回光烛微躬。恭承凤凰诏，欻起云萝中。", "清切紫霄迥，优游丹禁通。君王赐颜色，声价凌烟虹。", "乘舆拥翠盖，扈从金城东。宝马丽绝景，锦衣入新丰。", "依岩望松雪，对酒鸣丝桐。因学扬子云，献赋甘泉宫。", "天书美片善，清芬播无穷。归来入咸阳，谈笑皆王公。", "一朝去金马，飘落成飞蓬。宾客日疏散，玉樽亦已空。", "才力犹可倚，不惭世上雄。闲作东武吟，曲尽情未终。", "书此谢知己，吾寻黄绮翁。\n"]}, 
{"title": "句", "eras": ["唐代"], "author": ["李白"], "content": ["\n佳人微醉玉颜酡，笑伾妆楼澹小蛾。\n"]}, 
{"title": "谢公亭·盖谢脁范云之所游", "eras": ["唐代"], "author": ["李白"], "content": ["\n谢亭离别处，风景每生愁。", "客散青天月，山空碧水流。", "池花春映日，窗竹夜鸣秋。", "今古一相接，长歌怀旧游。\n"]}, 
{"title": "宿巫山下", "eras": ["唐代"], "author": ["李白"], "content": ["\n昨夜巫山下，猿声梦里长。", "桃花飞绿水，三月下瞿塘。", "雨色风吹去，南行拂楚王。", "高丘怀宋玉，访古一沾裳。\n"]}, 
{"title": "对酒忆贺监二首", "eras": ["唐代"], "author": ["李白"], "content": ["\n", "\n", "\n"]}, 
{"title": "鞠歌行", "eras": ["唐代"], "author": ["李白"], "content": ["\n丽莫似汉宫妃，谦莫似黄家女。黄女持谦齿发高，", "汉妃恃丽天庭去。人生容德不自保，圣人安用推天道。", "君不见蔡泽嵌枯诡怪之形状，大言直取秦丞相。", "又不见田千秋才智不出人，一朝富贵如有神。", "二侯行事在方册，泣麟老人终困厄。夜光抱恨良叹悲，", "日月逝矣吾何之。\n"]}, 
{"title": "至鸭栏驿上白马矶赠裴侍御", "eras": ["唐代"], "author": ["李白"], "content": ["\n侧叠万古石，横为白马矶。", "乱流若电转，举掉扬珠辉。", "临驿卷缇幕，升堂接绣衣。", "情亲不避马，为我解霜威。\n"]}, 
{"title": "鸣皋歌奉饯从翁清归五崖山居（河南府陆浑县有鸣皋山）", "eras": ["唐代"], "author": ["李白"], "content": ["\n忆昨鸣皋梦里还，手弄素月清潭间。觉时枕席非碧山，\n", "\n侧身西望阻秦关。麒麟阁上春还早，著书却忆伊阳好。\n", "\n青松来风吹古道，绿萝飞花覆烟草。我家仙翁爱清真，\n", "\n才雄草圣凌古人，欲卧鸣皋绝世尘。鸣皋微茫在何处，\n", "\n五崖峡水横樵路。身披翠云裘，袖拂紫烟去。\n", "\n去时应过嵩少间，相思为折三花树。\n"]}, 
{"title": "张相公出镇荆州寻除太子詹事余时流夜郎…诗余答以此诗", "eras": ["唐代"], "author": ["李白"], "content": ["\n张衡殊不乐，应有四愁诗。惭君锦绣段，赠我慰相思。\n", "\n鸿鹄复矫翼，凤凰忆故池。荣乐一如此，商山老紫芝。\n"]}, 
{"title": "嵩山采菖蒲者", "eras": ["唐代"], "author": ["李白"], "content": ["\n神仙多古貌，双耳下垂肩。嵩岳逢汉武，疑是九疑仙。\n", "\n我来采菖蒲，服食可延年。言终忽不见，灭影入云烟。\n", "\n喻帝竟莫悟，终归茂陵田。\n"]}, 
{"title": "上清宝鼎诗（前见《东观馀论》，后见《王直", "eras": ["唐代"], "author": ["李白"], "content": ["\n我居清空表，君处红埃中。", "仙人持玉尺，废君多少才。", "玉尺不可尽，君才无时休。", "咽服十二环，奄有仙人房。", "暮骑紫麟去，海气侵肌凉。", "赠我累累珠，靡靡明月光。\n"]}, 
{"title": "题金陵王处士水亭（此亭盖齐朝南苑，又是陆机故宅）", "eras": ["唐代"], "author": ["李白"], "content": ["\n王子耽玄言，贤豪多在门。好鹅寻道士，爱竹啸名园。\n", "\n树色老荒苑，池光荡华轩。此堂见明月，更忆陆平原。\n", "\n扫拭青玉簟，为余置金尊。醉罢欲归去，花枝宿鸟喧。\n", "\n何时复来此，再得洗嚣烦。\n"]}, 
{"title": "有所思", "eras": ["唐代"], "author": ["李白"], "content": ["\n我思仙人，乃在碧海之东隅。 ", "海寒多天风，白波连山倒蓬壶。", "长鲸喷涌不可涉，抚心茫茫泪如珠。", "西来青鸟东飞去，愿寄一书谢麻姑。\n"]}, 
{"title": "铜官山醉後绝句", "eras": ["唐代"], "author": ["李白"], "content": ["\n我爱铜官乐，千年未拟还。要须回舞袖，拂尽五松山。\n"]}, 
{"title": "望木瓜山", "eras": ["唐代"], "author": ["李白"], "content": ["\n早起见日出，暮见栖鸟还。", "客心自酸楚，况对木瓜山。\n"]}, 
{"title": "秋猎孟诸夜归，置酒单父东楼观妓", "eras": ["唐代"], "author": ["李白"], "content": ["\n倾晖速短炬，走海无停川。冀餐圆丘草，欲以还颓年。\n", "\n此事不可得，微生若浮烟。骏发跨名驹，雕弓控鸣弦。\n", "\n鹰豪鲁草白，狐兔多肥鲜。邀遮相驰逐，遂出城东田。\n", "\n一扫四野空，喧呼鞍马前。归来献所获，炮炙宜霜天。\n", "\n出舞两美人，飘飖若云仙。留欢不知疲，清晓方来旋。\n"]}, 
{"title": "琴曲歌辞。蔡氏五弄。秋思二首", "eras": ["唐代"], "author": ["李白"], "content": ["\n春阳如昨日，碧树鸣黄鹂。芜然蕙草暮，飒尔凉风吹。\n", "\n天秋木叶下，月冷莎鸡悲。坐愁群芳歇，白露凋华滋。\n", "\n阏氏黄叶落，妾望白登台。月出碧云断，蝉声秋色来。\n", "\n胡兵沙塞合，汉使玉关回。征客无归日，空悲蕙草摧。\n"]}, 
{"title": "忆崔郎中宗之游南阳遗吾孔子琴，抚之潸然感旧", "eras": ["唐代"], "author": ["李白"], "content": ["\n昔在南阳城，唯餐独山蕨。忆与崔宗之，白水弄素月。\n", "\n时过菊潭上，纵酒无休歇。泛此黄金花，颓然清歌发。\n", "\n一朝摧玉树，生死殊飘忽。留我孔子琴，琴存人已殁。\n", "\n谁传广陵散，但哭邙山骨。泉户何时明，长扫狐兔窟。\n"]}, 
{"title": "游泰山六首（一作天宝元年四月从故御道上泰", "eras": ["唐代"], "author": ["李白"], "content": ["\n四月上泰山，石屏御道开。六龙过万壑，涧谷随萦回。", "马迹绕碧峰，于今满青苔。飞流洒绝巘，水急松声哀。", "北眺崿嶂奇，倾崖向东摧。洞门闭石扇，地底兴云雷。", "登高望蓬瀛，想象金银台。天门一长啸，万里清风来。", "玉女四五人，飘摇下九垓。含笑引素手，遗我流霞杯。", "稽首再拜之，自愧非仙才。旷然小宇宙，弃世何悠哉。", "清晓骑白鹿，直上天门山。山际逢羽人，方瞳好容颜。", "扪萝欲就语，却掩青云关。遗我鸟迹书，飘然落岩间。", "其字乃上古，读之了不闲。感此三叹息，从师方未还。", "平明登日观，举手开云关。精神四飞扬，如出天地间。", "黄河从西来，窈窕入远山。凭崖揽八极，目尽长空闲。", "偶然值青童，绿发双云鬟。笑我晚学仙，蹉跎凋朱颜。", "踌躇忽不见，浩荡难追攀。", "清斋三千日，裂素写道经。吟诵有所得，众神卫我形。", "云行信长风，飒若羽翼生。攀崖上日观，伏槛窥东暝。", "海色动远山，天鸡已先鸣。银台出倒景，白浪翻长鲸。", "安得不死药，高飞向蓬瀛。", "日观东北倾，两崖夹双石。海水落眼前，天光遥空碧。", "千峰争攒聚，万壑绝凌历。缅彼鹤上仙，去无云中迹。", "长松入云汉，远望不盈尺。山花异人间，五月雪中白。", "终当遇安期，于此炼玉液。", "朝饮王母池，暝投天门关。独抱绿绮琴，夜行青山间。", "山明月露白，夜静松风歇。仙人游碧峰，处处笙歌发。", "寂静娱清晖，玉真连翠微。想像鸾凤舞，飘飖龙虎衣。", "扪天摘匏瓜，恍惚不忆归。举手弄清浅，误攀织女机。", "明晨坐相失，但见五云飞。\n"]}, 
{"title": "经乱後将避地剡中留赠崔宣城", "eras": ["唐代"], "author": ["李白"], "content": ["\n双鹅飞洛阳，五马渡江徼。何意上东门，胡雏更长啸。", "中原走豺虎，烈火焚宗庙。太白昼经天，颓阳掩馀照。", "王城皆荡覆，世路成奔峭。四海望长安，颦眉寡西笑。", "苍生疑落叶，白骨空相吊。连兵似雪山，破敌谁能料。", "我垂北溟翼，且学南山豹。崔子贤主人，欢娱每相召。", "胡床紫玉笛，却坐青云叫。杨花满州城，置酒同临眺。", "忽思剡溪去，水石远清妙。雪尽天地明，风开湖山貌。", "闷为洛生咏，醉发吴越调。赤霞动金光，日足森海峤。", "独散万古意，闲垂一溪钓。猿近天上啼，人移月边棹。", "无以墨绶苦，来求丹砂要。华发长折腰，将贻陶公诮。\n"]}, 
{"title": "寄弄月溪吴山人", "eras": ["唐代"], "author": ["李白"], "content": ["\n尝闻庞德公，家住洞湖水。终身栖鹿门，不入襄阳市。\n", "\n夫君弄明月，灭景清淮里。高踪邈难追，可与古人比。\n", "\n清扬杳莫睹，白云空望美。待我辞人间，携手访松子。\n"]}, 
{"title": "月下独酌其三", "eras": ["唐代"], "author": ["李白"], "content": ["\n三月咸阳城。", "千花昼如锦。", "谁能春独愁。", "对此径须饮。", "穷通与修短。", "造化夙所禀。", "一樽齐死生。", "万事固难审。", "醉後失天地。", "兀然就孤枕。", "不知有吾身。", "此乐最为甚。\n"]}, 
{"title": "空城雀", "eras": ["唐代"], "author": ["李白"], "content": ["\n嗷嗷空城雀，身计何戚促。", "本与鹪鹩群，不随凤凰族。", "提携四黄口，饮乳未尝足。", "食君糠秕馀，尝恐乌鸢逐。", "耻涉太行险，羞营覆车粟。", "天命有定端，守分绝所欲。\n"]}, 
{"title": "五月东鲁行答汶上君 （君一作翁）", "eras": ["唐代"], "author": ["李白"], "content": ["\n五月梅始黄，蚕凋桑柘空。鲁人重织作，机杼鸣帘栊。", "顾余不及仕，学剑来山东。举鞭访前途，获笑汶上翁。", "下愚忽壮士，未足论穷通。我以一箭书，能取聊城功。", "终然不受赏，羞与时人同。西归去直道，落日昏阴虹。", "此去尔勿言，甘心为转蓬。\n"]}, 
{"title": "送麹十少府", "eras": ["唐代"], "author": ["李白"], "content": ["\n试发清秋兴，因为吴会吟。碧云敛海色，流水折江心。\n", "\n我有延陵剑，君无陆贾金。艰难此为别，惆怅一何深。\n"]}, 
{"title": "梦游天姥吟留别 / 梦游天姥山别东鲁诸公", "eras": ["唐代"], "author": ["李白"], "content": ["\n海客谈瀛洲，烟涛微茫信难求；", "越人语天姥，云霞明灭或可睹。", "天姥连天向天横，势拔五岳掩赤城。", "天台四万八千丈，对此欲倒东南倾。(四万 一作：一万)", "我欲因之梦吴越，一夜飞度镜湖月。(度 通：渡)", "湖月照我影，送我至剡溪。", "谢公宿处今尚在，渌水荡漾清猿啼。", "脚著谢公屐，身登青云梯。", "半壁见海日，空中闻天鸡。", "千岩万转路不定，迷花倚石忽已暝。", "熊咆龙吟殷岩泉，栗深林兮惊层巅。", "云青青兮欲雨，水澹澹兮生烟。", "列缺霹雳，丘峦崩摧。", "洞天石扉，訇然中开。", "青冥浩荡不见底，日月照耀金银台。 ", "霓为衣兮风为马，云之君兮纷纷而来下。", "虎鼓瑟兮鸾回车，仙之人兮列如麻。", "忽魂悸以魄动，恍惊起而长嗟。", "惟觉时之枕席，失向来之烟霞。", "世间行乐亦如此，古来万事东流水。", "别君去兮何时还？且放白鹿青崖间，须行即骑访名山。", "安能摧眉折腰事权贵，使我不得开心颜!\n"]}, 
{"title": "王昭君二首", "eras": ["唐代"], "author": ["李白"], "content": ["\n", "\n", "\n"]}, 
{"title": "戏赠郑溧阳", "eras": ["唐代"], "author": ["李白"], "content": ["\n陶令日日醉，不知五柳春。", "素琴本无弦，漉酒用葛巾。", "清风北窗下，自谓羲皇人。", "何时到栗里，一见平生亲。\n"]}, 
{"title": "陪侍郎叔游洞庭醉后三首", "eras": ["唐代"], "author": ["李白"], "content": ["\n", "\n", "\n", "\n"]}, 
{"title": "答高山人兼呈权、顾二侯", "eras": ["唐代"], "author": ["李白"], "content": ["\n虹霓掩天光，哲后起康济。应运生夔龙，开元扫氛翳。\n", "\n太微廓金镜，端拱清遐裔。轻尘集嵩岳，虚点盛明意。\n", "\n谬挥紫泥诏，献纳青云际。谗惑英主心，恩疏佞臣计。\n", "\n彷徨庭阙下，叹息光阴逝。未作仲宣诗，先流贾生涕。\n", "\n挂帆秋江上，不为云罗制。山海向东倾，百川无尽势。\n", "\n我于鸱夷子，相去千馀岁。运阔英达稀，同风遥执袂。\n", "\n登舻望远水，忽见沧浪枻。高士何处来，虚舟渺安系。\n", "\n衣貌本淳古，文章多佳丽。延引故乡人，风义未沦替。\n", "\n顾侯达语默，权子识通蔽。曾是无心云，俱为此留滞。\n", "\n双萍易飘转，独鹤思凌历。明晨去潇湘，共谒苍梧帝。\n"]}, 
{"title": "初月", "eras": ["唐代"], "author": ["李白"], "content": ["\n玉蟾离海上，白露湿花时。云畔风生爪，沙头水浸眉。\n", "\n乐哉弦管客，愁杀战征儿。因绝西园赏，临风一咏诗。\n"]}, 
{"title": "至陵阳山登天柱石，酬韩侍御见招隐黄山", "eras": ["唐代"], "author": ["李白"], "content": ["\n韩众骑白鹿，西往华山中。玉女千馀人，相随在云空。\n", "\n见我传秘诀，精诚与天通。何意到陵阳，游目送飞鸿。\n", "\n天子昔避狄，与君亦乘骢。拥兵五陵下，长策遏胡戎。\n", "\n时泰解绣衣，脱身若飞蓬。鸾凤翻羽翼，啄粟坐樊笼。\n", "\n海鹤一笑之，思归向辽东。黄山过石柱，巘崿上攒丛。\n", "\n因巢翠玉树，忽见浮丘公。又引王子乔，吹笙舞松风。\n", "\n朗咏紫霞篇，请开蕊珠宫。步纲绕碧落，倚树招青童。\n", "\n何日可携手，遗形入无穷。\n"]}, 
{"title": "古风其三十七", "eras": ["唐代"], "author": ["李白"], "content": ["\n燕臣昔恸哭。", "五月飞秋霜。", "庶女号苍天。", "震风击齐堂。", "精诚有所感。", "造化为悲伤。", "而我竟何辜。", "远身金殿旁。(一本无此二句)", "浮云蔽紫闼。", "白日难回光。", "群沙秽明珠。", "众草凌孤芳。", "古来共叹息。", "流泪空沾裳。\n"]}, 
{"title": "答长安崔少府叔封游终南翠微寺太宗皇帝金沙", "eras": ["唐代"], "author": ["李白"], "content": ["\n河伯见海若，傲然夸秋水。小物昧远图，宁知通方士。", "多君紫霄意，独往苍山里。地古寒云深，岩高长风起。", "初登翠微岭，复憩金沙泉。践苔朝霜滑，弄波夕月圆。", "饮彼石下流，结萝宿溪烟。鼎湖梦渌水，龙驾空茫然。", "早行子午关，却登山路远。拂琴听霜猿，灭烛乃星饭。", "人烟无明异，鸟道绝往返。攀崖倒青天，下视白日晚。", "既过石门隐，还唱石潭歌。涉雪搴紫芳，濯缨想清波。", "此人不可见，此地君自过。为余谢风泉，其如幽意何。\n"]}, 
{"title": "流夜郎闻酺不预", "eras": ["唐代"], "author": ["李白"], "content": ["\n北阙圣人歌太康，南冠君子窜遐荒。", "汉酺闻奏钧天乐，愿得风吹到夜郎。\n"]}, 
{"title": "秋浦清溪雪夜对酒，客有唱山鹧鸪者", "eras": ["唐代"], "author": ["李白"], "content": ["\n披君貂襜褕，对君白玉壶。雪花酒上灭，顿觉夜寒无。\n", "\n客有桂阳至，能吟山鹧鸪。清风动窗竹，越鸟起相呼。\n", "\n持此足为乐，何烦笙与竽。\n"]}, 
{"title": "闻谢杨儿吟猛虎词因此有赠", "eras": ["唐代"], "author": ["李白"], "content": ["\n同州隔秋浦，闻吟猛虎词。晨朝来借问，知是谢杨儿。\n"]}, 
{"title": "战城南", "eras": ["唐代"], "author": ["李白"], "content": ["\n去年战，桑干源，今年战，葱河道。", "洗兵条支海上波，放马天山雪中草。", "万里长征战，三军尽衰老。", "匈奴以杀戮为耕作，古来唯见白骨黄沙田。", "秦家筑城避胡处，汉家还有烽火燃。", "烽火燃不息，征战无已时。", "野战格斗死，败马号鸣向天悲。", "乌鸢啄人肠，衔飞上挂枯树枝。", "士卒涂草莽，将军空尔为。", "乃知兵者是凶器，圣人不得已而用之。\n"]}, 
{"title": "咏山樽二首 ( 此首一题咏柳少府山瘿木樽 )", "eras": ["唐代"], "author": ["李白"], "content": ["\n蟠木不雕饰，且将斤斧疏。樽成山岳势，材是栋梁馀。", "外与金罍并，中涵玉醴虚。惭君垂拂拭，遂忝玳筵居。", "拥肿寒山木，嵌空成酒樽。愧无江海量，偃蹇在君门。\n"]}, 
{"title": "句", "eras": ["唐代"], "author": ["李白"], "content": ["\n焰随红日去，烟逐暮云飞。（令一日赋山火诗云：\n", "\n“野火烧山后，人归火不归。”思轧不属，\n", "\n白从旁缀其下句，令惭止）\n", "\n绿鬓随波散，红颜逐浪无。因何逢伍相，应是想秋胡。\n", "\n（白从令观涨，有女子溺死江上，令赋诗云：\n", "\n二八谁家女，漂来倚岸芦。鸟窥眉上翠，鱼弄口旁珠。\n", "\n令复苦吟，白辄应声继之）\n", "\n举袖露条脱，招我饭胡麻。（见《二老堂诗话》）\n", "\n"]}, 
{"title": "翰林读书言怀呈集贤诸学士", "eras": ["唐代"], "author": ["李白"], "content": ["\n晨趋紫禁中，夕待金门诏。", "观书散遗帙，探古穷至妙。", "片言苟会心，掩卷忽而笑。", "青蝇易相点，白雪难同调。", "本是疏散人，屡贻褊促诮。", "云天属清朗，林壑忆游眺。", "或时清风来，闲倚栏下啸。", "严光桐庐溪，谢客临海峤。", "功成谢人间，从此一投钓。\n"]}, 
{"title": "清平调·其三", "eras": ["唐代"], "author": ["李白"], "content": ["\n名花倾国两相欢，长得君王带笑看。", "解释春风无限恨，沉香亭北倚阑干。\n"]}, 
{"title": "梦游天姥吟留别", "eras": ["唐代"], "author": ["李白"], "content": ["\n海客谈瀛洲，烟涛微茫信难求。", "越人语天姥，云霞明灭或可睹。", "天姥连天向天横，势拔五岳掩赤城。", "天台四万八千丈，对此欲倒东南倾。", "我欲因之梦吴越，一夜飞度镜湖月。", "湖月照我影，送我至剡溪。", "谢公宿处今尚在，渌水荡漾清猿啼。", "脚著谢公屐，身登青云梯。", "半壁见海日，空中闻天鸡。", "千岩万转路不定，迷花倚石忽已暝。", "熊咆龙吟殷岩泉，栗深林兮惊层巅。", "云青青兮欲雨，水澹澹兮生烟。", "列缺霹雳，丘峦崩摧。洞天石扉，訇然中开。", "青冥浩荡不见底，日月照耀金银台。", "霓为衣兮风为马，云之君兮纷纷而来下。", "虎鼓瑟兮鸾回车，仙之人兮列如麻。", "忽魂悸以魄动，恍惊起而长嗟。", "惟觉时之枕席，失向来之烟霞。", "世间行乐亦如此，古来万事东流水。", "别君去时何时还，且放白鹿青崖间，", "须行即骑访名山。安能摧眉折腰事权贵，", "使我不得开心颜。\n"]}, 
{"title": "独酌", "eras": ["唐代"], "author": ["李白"], "content": ["\n春草如有意，罗生玉堂阴。东风吹愁来，白发坐相侵。\n", "\n独酌劝孤影，闲歌面芳林。长松尔何知，萧瑟为谁吟。\n", "\n手舞石上月，膝横花间琴。过此一壶外，悠悠非我心。\n"]}, 
{"title": "桂殿秋", "eras": ["唐代"], "author": ["李白"], "content": ["\n仙女下，董双成，汉殿夜凉吹玉笙。曲终却从仙官去，\n", "\n万户千门惟月明。\n", "\n河汉女，玉炼颜，云輧往往在人间。九霄有路去无迹，\n", "\n袅袅香风生佩环。\n"]}, 
{"title": "赠常侍御", "eras": ["唐代"], "author": ["李白"], "content": ["\n安石在东山，无心济天下。一起振横流，功成复潇洒。\n", "\n大贤有卷舒，季叶轻风雅。匡复属何人，君为知音者。\n", "\n传闻武安将，气振长平瓦。燕赵期洗清，周秦保宗社。\n", "\n登朝若有言，为访南迁贾。\n"]}, 
{"title": "庐山东林寺夜怀", "eras": ["唐代"], "author": ["李白"], "content": ["\n我寻青莲宇，独往谢城阙。霜清东林钟，水白虎溪月。\n", "\n天香生虚空，天乐鸣不歇。宴坐寂不动，大千入毫发。\n", "\n湛然冥真心，旷劫断出没。\n"]}, 
{"title": "咏邻女东窗海石榴", "eras": ["唐代"], "author": ["李白"], "content": ["\n鲁女东窗下，海榴世所稀。", "珊瑚映绿水，未足比光辉。", "清香随风发，落日好鸟归。", "愿为东南枝，低举拂罗衣。", "无由一攀折，引领望金扉。\n"]}, 
{"title": "古风其四十二", "eras": ["唐代"], "author": ["李白"], "content": ["\n摇裔双白鸥。", "鸣飞沧江流。", "宜与海人狎。", "岂伊云鹤俦。", "寄形宿沙月。", "沿芳戏春洲。", "吾亦洗心者。", "忘机从尔游。\n"]}, 
{"title": "寄王汉阳", "eras": ["唐代"], "author": ["李白"], "content": ["\n南湖秋月白，王宰夜相邀。锦帐郎官醉，罗衣舞女娇。\n", "\n笛声喧沔鄂，歌曲上云霄。别后空愁我，相思一水遥。\n"]}, 
{"title": "代秋情", "eras": ["唐代"], "author": ["李白"], "content": ["\n几日相别离，门前生穞葵。", "寒蝉聒梧桐，日夕长鸣悲。", "白露湿萤火，清霜凌兔丝。", "空掩紫罗袂，长啼无尽时。\n"]}, 
{"title": "金陵新亭", "eras": ["唐代"], "author": ["李白"], "content": ["\n金陵风景好，豪士集新亭。", "举目山河异，偏伤周顗情。", "四坐楚囚悲，不忧社稷倾。", "王公何慷慨，千载仰雄名。\n"]}, 
{"title": "古风其八", "eras": ["唐代"], "author": ["李白"], "content": ["\n咸阳二三月。", "宫柳黄金枝。", "绿帻谁家子。", "卖珠轻薄儿。", "日暮醉酒归。", "白马骄且驰。", "意气人所仰。", "冶游方及时。", "子云不晓事。", "晚献长杨辞。", "赋达身已老。", "草玄鬓若丝。", "投阁良可叹。", "但为此辈嗤。\n"]}, 
{"title": "登金陵冶城西北谢安墩", "eras": ["唐代"], "author": ["李白"], "content": ["\n", "\n"]}, 
{"title": "行路难三首", "eras": ["唐代"], "author": ["李白"], "content": ["\n", "\n", "\n", "\n"]}, 
{"title": "感兴其五", "eras": ["唐代"], "author": ["李白"], "content": ["\n西国有美女。", "结楼青云端。", "蛾眉艳晓月。", "一笑倾城欢。", "高节不可夺。", "炯心如凝丹。", "常恐彩色晚。", "不为人所观。", "安得配君子。", "共乘双飞鸾。\n"]}, 
{"title": "初月", "eras": ["唐代"], "author": ["李白"], "content": ["\n玉蟾离海上，白露湿花时。云畔风生爪，沙头水浸眉。\n", "\n乐哉弦管客，愁杀战征儿。因绝西园赏，临风一咏诗。\n"]}, 
{"title": "送祝八之江东，赋得浣纱石", "eras": ["唐代"], "author": ["李白"], "content": ["\n西施越溪女，明艳光云海。未入吴王宫殿时，\n", "\n浣纱古石今犹在。桃李新开映古查，菖蒲犹短出平沙。\n", "\n昔时红粉照流水，今日青苔覆落花。君去西秦适东越，\n", "\n碧山青江几超忽。若到天涯思故人，浣纱石上窥明月。\n"]}, 
{"title": "从军行·其二", "eras": ["唐代"], "author": ["李白"], "content": ["\n百战沙场碎铁衣，城南已合数重围。 ", "突营射杀呼延将，独领残兵千骑归。\n"]}, 
{"title": "出妓金陵子呈卢六其三", "eras": ["唐代"], "author": ["李白"], "content": ["\n东道烟霞主。", "西江诗酒筵。", "相逢不觉醉。", "日堕历阳川。\n"]}, 
{"title": "古风其二十二", "eras": ["唐代"], "author": ["李白"], "content": ["\n秦水别陇首。", "幽咽多悲声。", "胡马顾朔雪。", "躞蹀长嘶鸣。", "感物动我心。", "缅然含归情。", "昔视秋蛾飞。", "今见春蚕生。", "袅袅桑柘叶。（柘一作结）", "萋萋柳垂荣。", "急节谢流水。", "羁心摇悬旌。", "挥涕且复去。", "恻怆何时平。\n"]}, 
{"title": "荆门浮舟望蜀江", "eras": ["唐代"], "author": ["李白"], "content": ["\n春水月峡来，浮舟望安极？", "正是桃花流，依然锦江色。", "江色绿且明，茫茫与天平。", "逶迤巴山尽，摇曳楚云行。", "雪照聚沙雁，花飞出谷莺。", "芳洲却已转，碧树森森迎。", "流目浦烟夕，扬帆海月生。", "江陵识遥火，应到渚宫城。\n"]}, 
{"title": "江上寄元六林宗", "eras": ["唐代"], "author": ["李白"], "content": ["\n霜落江始寒，枫叶绿未脱。", "客行悲清秋，永路苦不达。", "沧波眇川汜，白日隐天末。", "停棹依林峦，惊猿相叫聒。", "夜分河汉转，起视溟涨阔。", "凉风何萧萧，流水鸣活活。", "浦沙净如洗，海月明可掇。", "兰交空怀思，琼树讵解渴。", "勖哉沧洲心，岁晚庶不夺。", "幽赏颇自得，兴远与谁豁。\n"]}, 
{"title": "舍利弗", "eras": ["唐代"], "author": ["李白"], "content": ["\n金绳界宝地，珍木荫瑶池。云间妙音奏，天际法蠡吹。\n"]}, 
{"title": "题楼山石笋", "eras": ["唐代"], "author": ["李白"], "content": ["\n石笋如卓笔，县之山之巅。", "谁为不平者，与之书青天。\n"]}, 
{"title": "自金陵溯流过白璧山玩月达天门寄句容王主簿", "eras": ["唐代"], "author": ["李白"], "content": ["\n沧江溯流归，白璧见秋月。", "秋月照白璧，皓如山阴雪。", "幽人停宵征，贾客忘早发。", "进帆天门山，回首牛渚没。", "川长信风来，日出宿雾歇。", "故人在咫尺，新赏成胡越。", "寄君青兰花，惠好庶不绝。\n"]}, 
{"title": "晓晴", "eras": ["唐代"], "author": ["李白"], "content": ["\n野凉疏雨歇，春色遍萋萋。鱼跃青池满，莺吟绿树低。", "野花妆面湿，山草纽斜齐。零落残云片，风吹挂竹谿。\n"]}, 
{"title": "赠嵩山焦炼师", "eras": ["唐代"], "author": ["李白"], "content": ["\n二室凌青天，三花含紫烟。", "中有蓬海客，宛疑麻姑仙。", "道在喧莫染，迹高想已绵。", "时餐金鹅蕊，屡读青苔篇。", "八极恣游憩，九垓长周旋。", "下瓢酌颍水，舞鹤来伊川。", "还归空山上，独拂秋霞眠。", "萝月挂朝镜，松风鸣夜弦。", "潜光隐嵩岳，炼魄栖云幄。", "霓裳何飘飖，凤吹转绵邈。", "愿同西王母，下顾东方朔。", "紫书倘可传，铭骨誓相学。\n"]}, 
{"title": "赤壁歌送别", "eras": ["唐代"], "author": ["李白"], "content": ["\n二龙争战决雌雄，赤壁楼船扫地空。", "烈火张天照云海，周瑜于此破曹公。", "君去沧江望澄碧，鲸鲵唐突留馀迹。", "一一书来报故人，我欲因之壮心魄。\n"]}, 
{"title": "赠易秀才", "eras": ["唐代"], "author": ["李白"], "content": ["\n少年解长剑，投赠即分离。何不断犀象，精光暗往时。\n", "\n蹉跎君自惜，窜逐我因谁。地远虞翻老，秋深宋玉悲。\n", "\n空摧芳桂色，不屈古松姿。感激平生意，劳歌寄此辞。\n"]}, 
{"title": "乐府杂曲。鼓吹曲辞。上之回", "eras": ["唐代"], "author": ["李白"], "content": ["\n三十六离宫，楼台与天通。阁道步行月，美人愁烟空。\n", "\n恩疏宠不及，桃李伤春风。淫乐意何极，金舆向回中。\n", "\n万乘出黄道，千旗扬彩虹。前军细柳北，后骑甘泉东。\n", "\n岂问渭川老，宁邀襄野童。秋暮瑶池宴，归来乐未穷。\n"]}, 
{"title": "感遇其四", "eras": ["唐代"], "author": ["李白"], "content": ["\n宋玉事楚王。", "立身本高洁。", "巫山赋彩云。", "郢路歌白雪。", "举国莫能和。", "巴人皆卷舌。", "一感登徒言。", "恩情遂中绝。\n"]}, 
{"title": "丁都护歌 ( 都一作督 )", "eras": ["唐代"], "author": ["李白"], "content": ["\n云阳上征去，两岸饶商贾。", "吴牛喘月时，拖船一何苦。", "水浊不可饮，壶浆半成土。", "一唱都护歌，心摧泪如雨。", "万人凿盘石，无由达江浒。", "君看石芒砀，掩泪悲千古。\n"]}, 
{"title": "奔亡道中其二", "eras": ["唐代"], "author": ["李白"], "content": ["\n亭伯去安在。", "李陵降未归。", "愁容变海色。", "短服改胡衣。\n"]}, 
{"title": "古风·五鹤西北来", "eras": ["唐代"], "author": ["李白"], "content": ["\n五鹤西北来，飞飞凌太清。", "仙人绿云上，自道安期名。", "两两白玉童，双吹紫鸾笙。", "去影忽不见，回风送天声。", "我欲一问之，飘然若流星。", "愿餐金光草，寿与天齐倾。\n"]}, 
{"title": "送侄良携二妓赴会稽，戏有此赠", "eras": ["唐代"], "author": ["李白"], "content": ["\n携妓东山去，春光半道催。遥看若桃李，双入镜中开。\n"]}, 
{"title": "胡无人", "eras": ["唐代"], "author": ["李白"], "content": ["\n", "\n"]}, 
{"title": "赠升州王使君忠臣", "eras": ["唐代"], "author": ["李白"], "content": ["\n六代帝王国，三吴佳丽城。", "贤人当重寄，天子借高名。", "巨海一边静，长江万里清。", "应须救赵策，未肯弃侯嬴。\n"]}, 
{"title": "妾薄命", "eras": ["唐代"], "author": ["李白"], "content": ["\n汉帝宠阿娇，贮之黄金屋。", "咳唾落九天，随风生珠玉。", "宠极爱还歇，妒深情却疏。", "长门一步地，不肯暂回车。", "雨落不上天，水覆难再收。", "君情与妾意，各自东西流。", "昔日芙蓉花，今成断根草。", "以色事他人，能得几时好。\n"]}, 
{"title": "寄远其八", "eras": ["唐代"], "author": ["李白"], "content": ["\n忆昨东园桃李红碧枝。", "与君此时初别离。", "金瓶落井无消息。", "令人行叹复坐思。", "坐思行叹成楚越。", "春风玉颜畏销歇。", "碧窗纷纷下落花。", "青楼寂寂空明月。", "两不见。", "但相思。", "空留锦字表心素。", "至今缄愁不忍窥。\n"]}, 
{"title": "赠别舍人弟台卿之江南", "eras": ["唐代"], "author": ["李白"], "content": ["\n去国客行远，还山秋梦长。梧桐落金井，一叶飞银床。\n", "\n觉罢揽明镜，鬓毛飒已霜。良图委蔓草，古貌成枯桑。\n", "\n欲道心下事，时人疑夜光。因为洞庭叶，飘落之潇湘。\n", "\n令弟经济士，谪居我何伤。潜虬隐尺水，著论谈兴亡。\n", "\n客遇王子乔，口传不死方。入洞过天地，登真朝玉皇。\n", "\n吾将抚尔背，挥手遂翱翔……\n"]}, 
{"title": "早秋单父南楼酬窦公衡", "eras": ["唐代"], "author": ["李白"], "content": ["\n白露见日灭，红颜随霜凋。", "别君若俯仰，春芳辞秋条。", "泰山嵯峨夏云在，疑是白波涨东海。", "散为飞雨川上来，遥帷却卷清浮埃。", "知君独坐青轩下，此时结念同所怀。", "我闭南楼看道书，幽帘清寂在仙居。", "曾无好事来相访，赖尔高文一起予。\n"]}, 
{"title": "初月", "eras": ["唐代"], "author": ["李白"], "content": ["\n玉蟾离海上，白露湿花时。云畔风生爪，沙头水浸眉。\n", "\n乐哉弦管客，愁杀战征儿。因绝西园赏，临风一咏诗。\n"]}, 
{"title": "把酒问月·故人贾淳令予问之", "eras": ["唐代"], "author": ["李白"], "content": ["\n青天有月来几时？我今停杯一问之。", "人攀明月不可得，月行却与人相随。", "皎如飞镜临丹阙，绿烟灭尽清辉发。", "但见宵从海上来，宁知晓向云间没。", "白兔捣药秋复春，嫦娥孤栖与谁邻？", "今人不见古时月，今月曾经照古人。", "古人今人若流水，共看明月皆如此。", "唯愿当歌对酒时，月光长照金樽里。\n"]}, 
{"title": "赠卢司户", "eras": ["唐代"], "author": ["李白"], "content": ["\n秋色无远近，出门尽寒山。白云遥相识，待我苍梧间。\n", "\n借问卢耽鹤，西飞几岁还。\n"]}, 
{"title": "古风其二十三", "eras": ["唐代"], "author": ["李白"], "content": ["\n秋露白如玉。", "团团下庭绿。", "我行忽见之。", "寒早悲岁促。", "人生鸟过目。", "胡乃自结束。", "景公一何愚。", "牛山泪相续。", "物苦不知足。", "得陇又望蜀。", "人心若波澜。", "世路有屈曲。", "三万六千日。", "夜夜当秉烛。\n"]}, 
{"title": "怀仙歌", "eras": ["唐代"], "author": ["李白"], "content": ["\n一鹤东飞过沧海，放心散漫知何在。仙人浩歌望我来，\n", "\n应攀玉树长相待。尧舜之事不足惊，自馀嚣嚣直可轻。\n", "\n巨鳌莫戴三山去，我欲蓬莱顶上行。\n"]}, 
{"title": "夜下征虏亭", "eras": ["唐代"], "author": ["李白"], "content": ["\n船下广陵去，月明征虏亭。", "山花如绣颊，江火似流萤。\n"]}, 
{"title": "长相思二首", "eras": ["唐代"], "author": ["李白"], "content": ["\n长相思，在长安。", "络纬秋啼金井栏，微霜凄凄簟色寒。", "孤灯不明思欲绝，卷帷望月空长叹，", "美人如花隔云端。上有青冥之长天，", "下有渌水之波澜。天长路远魂飞苦，", "梦魂不到关山难。长相思，摧心肝。", "日色欲尽花含烟，月明欲素愁不眠。", "赵瑟初停凤凰柱，蜀琴欲奏鸳鸯弦。", "此曲有意无人传，愿随春风寄燕然。", "忆君迢迢隔青天，", "昔时横波目，今作流泪泉。", "不信妾肠断，归来看取明镜前。\n"]}, 
{"title": "寄远其六", "eras": ["唐代"], "author": ["李白"], "content": ["\n阳台隔楚水。", "春草生黄河。", "相思无日夜。", "浩荡若流波。", "流波向海去。", "欲见终无因。", "遥将一点泪。", "远寄如花人。\n"]}, 
{"title": "春日独酌其一", "eras": ["唐代"], "author": ["李白"], "content": ["\n东风扇淑气，水木荣春晖。白日照绿草，落花散且飞。", "孤云还空山，众鸟各已归。彼物皆有托，吾生独无依。", "对此石上月，长醉歌芳菲。", "我有紫霞想，缅怀沧洲间。思对一壶酒，澹然万事闲。", "横琴倚高松，把酒望远山。长空去鸟没，落日孤云还。", "但恐光景晚，宿昔成秋颜。\n"]}, 
{"title": "赠汉阳辅录事二首", "eras": ["唐代"], "author": ["李白"], "content": ["\n闻君罢官意，我抱汉川湄。借问久疏索，何如听讼时。\n", "\n天清江月白，心静海鸥知。应念投沙客，空馀吊屈悲。\n", "\n鹦鹉洲横汉阳渡，水引寒烟没江树。南浦登楼不见君，\n", "\n君今罢官在何处。汉口双鱼白锦鳞，令传尺素报情人。\n", "\n其中字数无多少，只是相思秋复春。\n"]}, 
{"title": "姑孰十咏·望夫山", "eras": ["唐代"], "author": ["李白"], "content": ["\n颙望临碧空，怨情感离别。江草不知愁，岩花但争发。", "云山万重隔，音信千里绝。春去秋复来，相思几时歇。\n"]}, 
{"title": "送纪秀才游越", "eras": ["唐代"], "author": ["李白"], "content": ["\n海水不满眼，观涛难称心。即知蓬莱石，却是巨鳌簪。\n", "\n送尔游华顶，令余发舄吟。仙人居射的，道士住山阴。\n", "\n禹穴寻溪入，云门隔岭深。绿萝秋月夜，相忆在鸣琴。\n"]}, 
{"title": "古风其四十八", "eras": ["唐代"], "author": ["李白"], "content": ["\n秦皇按宝剑。", "赫怒震威神。", "逐日巡海右。", "驱石驾沧津。", "征卒空九寓。", "作桥伤万人。", "但求蓬岛药。", "岂思农扈春。", "力尽功不赡。", "千载为悲辛。\n"]}, 
{"title": "宣州谢朓楼饯别校书叔云", "eras": ["唐代"], "author": ["李白"], "content": ["\n弃我去者，昨日之日不可留；", "乱我心者，今日之日多烦忧。", "长风万里送秋雁，对此可以酣高楼。", "蓬莱文章建安骨，中间小谢又清发。", "俱怀逸兴壮思飞，欲上青天揽明月。", "抽刀断水水更流，举杯销愁愁更愁。", "人生在世不称意，明朝散发弄扁舟。\n"]}, 
{"title": "别东林寺僧", "eras": ["唐代"], "author": ["李白"], "content": ["\n东林送客处，月出白猿啼。", "笑别庐山远，何烦过虎溪。\n"]}, 
{"title": "留别广陵诸公 （一作留别邯郸故人）", "eras": ["唐代"], "author": ["李白"], "content": ["\n忆昔作少年，结交赵与燕。金羁络骏马，锦带横龙泉。", "寸心无疑事，所向非徒然。晚节觉此疏，猎精草太玄。", "空名束壮士，薄俗弃高贤。中回圣明顾，挥翰凌云烟。", "骑虎不敢下，攀龙忽堕天。还家守清真，孤洁励秋蝉。", "炼丹费火石，采药穷山川。卧海不关人，租税辽东田。", "乘兴忽复起，棹歌溪中船。临醉谢葛强，山公欲倒鞭。", "狂歌自此别，垂钓沧浪前。\n"]}, 
{"title": "狱中上崔相涣", "eras": ["唐代"], "author": ["李白"], "content": ["\n胡马渡洛水，血流征战场。千门闭秋景，万姓危朝霜。\n", "\n贤相燮元气，再欣海县康。台庭有夔龙，列宿粲成行。\n", "\n羽翼三元圣，发辉两太阳。应念覆盆下，雪泣拜天光。\n"]}, 
{"title": "赠薛校书", "eras": ["唐代"], "author": ["李白"], "content": ["\n我有吴越曲，无人知此音。姑苏成蔓草，麋鹿空悲吟。", "未夸观涛作，空郁钓鳌心。举手谢东海，虚行归故林。\n"]}, 
{"title": "哭宣城善酿纪叟", "eras": ["唐代"], "author": ["李白"], "content": ["\n", "\n", "\n"]}, 
{"title": "同王昌龄送族弟襄归桂阳二首", "eras": ["唐代"], "author": ["李白"], "content": ["\n秦地见碧草，楚谣对清樽。把酒尔何思，鹧鸪啼南园。\n", "\n余欲罗浮隐，犹怀明主恩。踌躇紫宫恋，孤负沧洲言。\n", "\n终然无心云，海上同飞翻。相期乃不浅，幽桂有芳根。\n", "\n尔家何在潇湘川， 青莎白石长沙边。昨梦江花照江日，\n", "\n几枝正发东窗前。觉来欲往心悠然，魂随越鸟飞南天。\n", "\n秦云连山海相接，桂水横烟不可涉。送君此去令人愁，\n", "\n风帆茫茫隔河洲。春潭琼草绿可折，西寄长安明月楼。\n"]}, 
{"title": "流夜郎题葵叶", "eras": ["唐代"], "author": ["李白"], "content": ["\n惭君能卫足，叹我远移根。", "白日如分照，还归守故园。\n"]}, 
{"title": "寄远其七", "eras": ["唐代"], "author": ["李白"], "content": ["\n妾在舂陵东。", "君居汉江岛。", "一日望花光。", "往来成白道。", "(上二句一作", "日日采蘼芜。", "上山成白道。)", "一为云雨别。", "此地生秋草。", "秋草秋蛾飞。", "相思愁落晖。", "何由一相见。", "灭烛解罗衣。", "(上二句一作", "昔时携手去。", "今日流泪归。", "遥知不得意。", "玉箸点罗衣。)\n"]}, 
{"title": "太原早秋", "eras": ["唐代"], "author": ["李白"], "content": ["\n岁落众芳歇，时当大火流。", "霜威出塞早，云色渡河秋。", "梦绕边城月，心飞故国楼。", "思归若汾水，无日不悠悠。\n"]}, 
{"title": "别山僧", "eras": ["唐代"], "author": ["李白"], "content": ["\n何处名僧到水西，乘舟弄月宿泾溪。", "平明别我上山去，手携金策踏云梯。", "腾身转觉三天近，举足回看万岭低。", "谑浪肯居支遁下，风流还与远公齐。", "此度别离何日见，相思一夜暝猿啼。\n"]}, 
{"title": "古风其八", "eras": ["唐代"], "author": ["李白"], "content": ["\n咸阳二三月。", "宫柳黄金枝。", "绿帻谁家子。", "卖珠轻薄儿。", "日暮醉酒归。", "白马骄且驰。", "意气人所仰。", "冶游方及时。", "子云不晓事。", "晚献长杨辞。", "赋达身已老。", "草玄鬓若丝。", "投阁良可叹。", "但为此辈嗤。\n"]}, 
{"title": "鸣皋歌送岑徵君 时梁园三尺雪.", "eras": ["唐代"], "author": ["李白"], "content": ["\n若有人兮思鸣皋，阻积雪兮心烦劳。", "洪河凌竞不可以径度，冰龙鳞兮难容舠。", "邈仙山之峻极兮，闻天籁之嘈嘈。霜崖缟皓以合沓兮，", "若长风扇海涌沧溟之波涛。玄猿绿罴，舔舕崟岌。", "危柯振石，骇胆栗魄，群呼而相号。峰峥嵘以路绝，", "挂星辰于岩嶅。送君之归兮，动鸣皋之新作。", "交鼓吹兮弹丝，觞清泠之池阁。君不行兮何待，", "若反顾之黄鹤。扫梁园之群英，振大雅于东洛。", "巾征轩兮历阻折，寻幽居兮越巘崿。盘白石兮坐素月，", "琴松风兮寂万壑。望不见兮心氛氲，萝冥冥兮霰纷纷。", "水横洞以下渌，波小声而上闻。虎啸谷而生风，", "龙藏溪而吐云。寡鹤清唳，饥鼯颦呻。魂独处此幽默兮，", "愀空山而愁人。鸡聚族以争食，凤孤飞而无邻。", "蝘蜓嘲龙，鱼目混珍。嫫母衣锦，西施负薪。", "若使巢由桎梏于轩冕兮，亦奚异乎夔龙蹩躠于风尘。", "哭何苦而救楚，笑何夸而却秦。", "吾诚不能学二子沽名矫节以耀世兮，固将弃天地而遗身。", "白鸥兮飞来，长与君兮相亲。\n"]}, 
{"title": "江西送友人之罗浮", "eras": ["唐代"], "author": ["李白"], "content": ["\n桂水分五岭，衡山朝九疑。乡关渺安西，流浪将何之。\n", "\n素色愁明湖，秋渚晦寒姿。畴昔紫芳意，已过黄发期。\n", "\n君王纵疏散，云壑借巢夷。尔去之罗浮，我还憩峨眉。\n", "\n中阔道万里，霞月遥相思。如寻楚狂子，琼树有芳枝。\n"]}, 
{"title": "醉后赠王历阳（历阳，和州也）", "eras": ["唐代"], "author": ["李白"], "content": ["\n书秃千兔毫，诗裁两牛腰。笔踪起龙虎，舞袖拂云霄。\n", "\n双歌二胡姬，更奏远清朝。举酒挑朔雪，从君不相饶。\n"]}, 
{"title": "流夜郎题葵叶", "eras": ["唐代"], "author": ["李白"], "content": ["\n惭君能卫足，叹我远移根。", "白日如分照，还归守故园。\n"]}, 
{"title": "古风其五十二", "eras": ["唐代"], "author": ["李白"], "content": ["\n青春流惊湍。", "朱明骤回薄。", "不忍看秋蓬。", "飘扬竟何托。", "光风灭兰蕙。", "白露洒葵藿。", "美人不我期。", "草木日零落。\n"]}, 
{"title": "江夏赠韦南陵冰", "eras": ["唐代"], "author": ["李白"], "content": ["\n胡骄马惊沙尘起，胡雏饮马天津水。", "君为张掖近酒泉，我窜三色九千里。(三色 一作：三巴)", "天地再新法令宽，夜郎迁客带霜寒。 ", "西忆故人不可见，东风吹梦到长安。", "宁期此地忽相遇，惊喜茫如堕烟雾。", "玉箫金管喧四筵，苦心不得申长句。 ", "昨日绣衣倾绿尊，病如桃李竟何言。", "昔骑天子大宛马，今乘款段诸侯门。", "赖遇南平豁方寸，复兼夫子持清论。 ", "有似山开万里云，四望青天解人闷。", "人闷还心闷，苦辛长苦辛。", "愁来饮酒二千石，寒灰重暖生阳春。 ", "山公醉后能骑马，别是风流贤主人。", "头陀云月多僧气，山水何曾称人意。", "不然鸣笳按鼓戏沧流，呼取江南女儿歌棹讴。", "我且为君槌碎黄鹤楼，君亦为吾倒却鹦鹉洲。", "赤壁争雄如梦里，且须歌舞宽离忧。\n"]}, 
{"title": "长相思三首", "eras": ["唐代"], "author": ["李白"], "content": ["\n", "\n", "\n", "\n"]}, 
{"title": "大堤曲", "eras": ["唐代"], "author": ["李白"], "content": ["\n汉水临襄阳，花开大堤暖。", "佳期大堤下，泪向南云满。", "春风无复情，吹我梦魂散。", "不见眼中人，天长音信断。\n"]}, 
{"title": "忆旧游寄谯郡元参军", "eras": ["唐代"], "author": ["李白"], "content": ["\n忆昔洛阳董糟丘，为余天津桥南造酒楼。", "黄金白璧买歌笑，一醉累月轻王侯。", "海内贤豪青云客，就中与君心莫逆。", "回山转海不作难，倾情倒意无所惜。", "我向淮南攀桂枝，君留洛北愁梦思。", "不忍别，还相随。", "相随迢迢访仙城，三十六曲水回萦。", "一溪初入千花明，万壑度尽松风声。", "银鞍金络到平地，汉东太守来相迎。", "紫阳之真人，邀我吹玉笙。", "餐霞楼上动仙乐，嘈然宛似鸾凤鸣。", "袖长管催欲轻举，汉东太守醉起舞。", "手持锦袍覆我身，我醉横眠枕其股。", "当筵意气凌九霄，星离雨散不终朝，分飞楚关山水遥。", "余既还山寻故巢，君亦归家渡渭桥。", "君家严君勇貔虎，作尹并州遏戎虏。", "五月相呼渡太行，摧轮不道羊肠苦。", "行来北凉岁月深，感君贵义轻黄金。", "琼杯绮食青玉案，使我醉饱无归心。", "时时出向城西曲，晋祠流水如碧玉。", "浮舟弄水箫鼓鸣，微波龙鳞莎草绿。", "兴来携妓恣经过，其若杨花似雪何！", "红妆欲醉宜斜日，百尺清潭写翠娥。", "翠娥婵娟初月辉，美人更唱舞罗衣。", "清风吹歌入空去，歌曲自绕行云飞。", "此时行乐难再遇，西游因献《长杨赋》。", "北阙青云不可期，东山白首还归去。", "渭桥南头一遇君，酂台之北又离群。", "问余别恨今多少，落花春暮争纷纷。", "言亦不可尽，情亦不可及。", "呼儿长跪缄此辞，寄君千里遥相忆。\n"]}, 
{"title": "南阳送客", "eras": ["唐代"], "author": ["李白"], "content": ["\n斗酒勿为薄，寸心贵不忘。", "坐惜故人去，偏令游子伤。", "离颜怨芳草，春思结垂杨。", "挥手再三别，临岐空断肠。\n"]}, 
{"title": "赠从兄襄阳少府皓", "eras": ["唐代"], "author": ["李白"], "content": ["\n结发未识事，所交尽豪雄。", "却秦不受赏，击晋宁为功。", "托身白刃里，杀人红尘中。", "当朝揖高义，举世称英雄。", "小节岂足言，退耕舂陵东。", "归来无产业，生事如转蓬。", "一朝乌裘敝，百镒黄金空。", "弹剑徒激昂，出门悲路穷。", "吾兄青云士，然诺闻诸公。", "所以陈片言，片言贵情通。", "棣华倘不接，甘与秋草同。\n"]}, 
{"title": "少年行三首·其三", "eras": ["唐代"], "author": ["李白"], "content": ["\n君不见淮南少年游侠客，白日球猎夜拥掷。 ", "呼卢百万终不惜，报仇千里如咫尺。", "少年游侠好经过，浑身装束皆绮罗。", "蕙兰相随喧妓女，风光去处满笙歌。", "骄矜自言不可有，侠士堂中养来久。", "好鞍好马乞与人，十千五千旋沽酒。", "赤心用尽为知己，黄金不惜栽桃李。", "桃李栽来几度春，一回花落一回新。", "府县尽为门下客，王侯皆是平交人。", "男儿百年且乐命，何须徇书受贫病。", "男儿百年且荣身，何须徇节甘风尘。", "衣冠半是征战士，穷儒浪作林泉民。", "遮莫枝根长百丈，不如当代多还往。", "遮莫姻亲连帝城，不如当身自簪缨。", "看取富贵眼前者，何用悠悠身后名。\n"]}, 
{"title": "忆东山二首", "eras": ["唐代"], "author": ["李白"], "content": ["\n", "\n", "\n"]}, 
{"title": "送鲁郡刘长史迁弘农长史", "eras": ["唐代"], "author": ["李白"], "content": ["\n鲁国一杯水，难容横海鳞。仲尼且不敬，况乃寻常人。\n", "\n白玉换斗粟，黄金买尺薪。闭门木叶下，始觉秋非春。\n", "\n闻君向西迁，地即鼎湖邻。宝镜匣苍藓，丹经埋素尘。\n", "\n轩后上天时，攀龙遗小臣。及此留惠爱，庶几风化淳。\n", "\n鲁缟如白烟，五缣不成束。临行赠贫交，一尺重山岳。\n", "\n相国齐晏子，赠行不及言。托阴当树李，忘忧当树萱。\n", "\n他日见张禄，绨袍怀旧恩。\n"]}, 
{"title": "幽涧泉", "eras": ["唐代"], "author": ["李白"], "content": ["\n拂彼白石，弹吾素琴。", "幽涧愀兮流泉深，善手明徽高张清。", "心寂历似千古，松飕飗兮万寻。", "中见愁猿吊影而危处兮，叫秋木而长吟。", "客有哀时失职而听者，泪淋浪以沾襟。", "乃缉商缀羽，潺湲成音。", "吾但写声发情于妙指，殊不知此曲之古今。", "幽涧泉，鸣深林。\n"]}, 
{"title": "送温处士归黄山白鹅峰旧居", "eras": ["唐代"], "author": ["李白"], "content": ["\n黄山四千仞，三十二莲峰。", "丹崖夹石柱，菡萏金芙蓉。", "伊昔升绝顶，下窥天目松。", "仙人炼玉处，羽化留馀踪。", "亦闻温伯雪，独往今相逢。", "采秀辞五岳，攀岩历万重。", "归休白鹅岭，渴饮丹砂井。", "凤吹我时来，云车尔当整。", "去去陵阳东，行行芳桂丛。", "回溪十六度，碧嶂尽晴空。", "他日还相访，乘桥蹑彩虹。\n"]}, 
{"title": "对雪醉後赠王历阳", "eras": ["唐代"], "author": ["李白"], "content": ["\n有身莫犯飞龙鳞，有手莫辫猛虎须。君看昔日汝南市，", "白头仙人隐玉壶。子猷闻风动窗竹，相邀共醉杯中绿。", "历阳何异山阴时，白雪飞花乱人目。君家有酒我何愁，", "客多乐酣秉烛游。谢尚自能鸲鹆舞，相如免脱鹔鹴裘。", "清晨鼓棹过江去，千里相思明月楼。\n"]}, 
{"title": "拟古其十", "eras": ["唐代"], "author": ["李白"], "content": ["\n仙人骑彩凤，昨下阆风岑。", "海水三清浅，桃源一见寻。", "遗我绿玉杯，兼之紫琼琴。", "杯以倾美酒，琴以闲素心。", "二物非世有，何论珠与金。", "琴弹松里风，杯劝天上月。", "风月长相知，世人何倏忽。\n"]}, 
{"title": "闻王昌龄左迁龙标，遥有此寄", "eras": ["唐代"], "author": ["李白"], "content": ["\n杨花落尽子规啼，闻道龙标过五溪。", "我寄愁心与明月，随君直到夜郎西。\n"]}, 
{"title": "门有车马客行", "eras": ["唐代"], "author": ["李白"], "content": ["\n门有车马宾，金鞍曜朱轮。", "谓从丹霄落，乃是故乡亲。", "呼儿扫中堂，坐客论悲辛。", "对酒两不饮，停觞泪盈巾。", "叹我万里游，飘飘三十春。", "空谈帝王略，紫绶不挂身。", "雄剑藏玉匣，阴符生素尘。", "廓落无所合，流离湘水滨。", "借问宗党间，多为泉下人。", "生苦百战役，死托万鬼邻。", "北风扬胡沙，埋翳周与秦。", "大运且如此，苍穹宁匪仁。", "恻怆竟何道，存亡任大钧。\n"]}, 
{"title": "与韩荆州书", "eras": ["唐代"], "author": ["李白"], "content": ["\n", "\n", "\n", "\n", "\n", "\n"]}, 
{"title": "桃源", "eras": ["唐代"], "author": ["李白"], "content": ["\n昔日狂秦事可嗟，直驱鸡犬入桃花。", "至今不出烟溪口，万古潺湲二水斜。\n"]}, 
{"title": "邹衍谷", "eras": ["唐代"], "author": ["李白"], "content": ["\n燕谷无暖气，穷岩闭严阴。邹子一吹律，能回天地心。\n"]}, 
{"title": "流夜郎永华寺，寄寻阳群官", "eras": ["唐代"], "author": ["李白"], "content": ["\n朝别凌烟楼，贤豪满行舟。暝投永华寺，宾散予独醉。\n", "\n愿结九江流，添成万行泪。写意寄庐岳，何当来此地。\n", "\n天命有所悬，安得苦愁思。\n"]}, 
{"title": "长相思·其一", "eras": ["唐代"], "author": ["李白"], "content": ["\n长相思，在长安。", "络纬秋啼金井阑，微霜凄凄簟色寒。", "孤灯不明思欲绝，卷帷望月空长叹。", "美人如花隔云端！", "上有青冥之长天，下有渌水之波澜。", "天长路远魂飞苦，梦魂不到关山难。", "长相思，摧心肝！\n"]}, 
{"title": "咏山樽二首 ( 此首一题咏柳少府山瘿木樽 )", "eras": ["唐代"], "author": ["李白"], "content": ["\n蟠木不雕饰，且将斤斧疏。樽成山岳势，材是栋梁馀。", "外与金罍并，中涵玉醴虚。惭君垂拂拭，遂忝玳筵居。", "拥肿寒山木，嵌空成酒樽。愧无江海量，偃蹇在君门。\n"]}, 
{"title": "独酌清溪江石上，寄权昭夷", "eras": ["唐代"], "author": ["李白"], "content": ["\n我携一樽酒，独上江祖石。自从天地开，更长几千尺。\n", "\n举杯向天笑，天回日西照。永愿坐此石，长垂严陵钓。\n", "\n寄谢山中人，可与尔同调。\n"]}, 
{"title": "宣城哭蒋徵君华", "eras": ["唐代"], "author": ["李白"], "content": ["\n敬亭埋玉树，知是蒋征君。安得相如草，空馀封禅文。", "池台空有月，词赋旧凌云。独挂延陵剑，千秋在古坟。", "第一百八十五卷\n"]}, 
{"title": "避地司空原言怀", "eras": ["唐代"], "author": ["李白"], "content": ["\n南风昔不竞，豪圣思经伦。", "刘琨与祖逖，起舞鸡鸣晨。", "虽有匡济心，终为乐祸人。", "我则异于是，潜光皖水滨。", "卜筑司空原，北将天柱邻。", "雪霁万里月，云开九江春。", "俟乎太阶平，然后托微身。", "倾家事金鼎，年貌可长新。", "所愿得此道，终然保清真。", "弄景奔日驭，攀星戏河津。", "一随王乔去，长年玉天宾。\n"]}, 
{"title": "送张秀才谒高中丞", "eras": ["唐代"], "author": ["李白"], "content": ["\n秦帝沦玉镜，留侯降氛氲。感激黄石老，经过沧海君。\n", "\n壮士挥金槌，报仇六国闻。智勇冠终古，萧陈难与群。\n", "\n两龙争斗时，天地动风云。酒酣舞长剑，仓卒解汉纷。\n", "\n宇宙初倒悬，鸿沟势将分。英谋信奇绝，夫子扬清芬。\n", "\n胡月入紫微，三光乱天文。高公镇淮海，谈笑却妖氛。\n", "\n采尔幕中画，戡难光殊勋。我无燕霜感，玉石俱烧焚。\n", "\n但洒一行泪，临歧竟何云。\n"]}, 
{"title": "感遇四首", "eras": ["唐代"], "author": ["李白"], "content": ["\n吾爱王子晋，得道伊洛滨。金骨既不毁，玉颜长自春。\n", "\n可怜浮丘公，猗靡与情亲。举首白日间，分明谢时人。\n", "\n二仙去已远，梦想空殷勤。\n", "\n可叹东篱菊，茎疏叶且微。虽言异兰蕙，亦自有芳菲。\n", "\n未泛盈樽酒，徒沾清露辉。当荣君不采，飘落欲何依。\n", "\n昔余闻姮娥，窃药驻云发。不自娇玉颜，方希炼金骨。\n", "\n飞去身莫返，含笑坐明月。紫宫夸蛾眉，随手会凋歇。\n", "\n宋玉事楚王，立身本高洁。巫山赋彩云，郢路歌白雪。\n", "\n举国莫能和，巴人皆卷舌。一感登徒言，恩情遂中绝。\n"]}, 
{"title": "赠郭季鹰", "eras": ["唐代"], "author": ["李白"], "content": ["\n河东郭有道，于世若浮云。", "盛德无我位，清光独映君。", "耻将鸡并食，长与凤为群。", "一击九千仞，相期凌紫氛。\n"]}, 
{"title": "咏山樽二首", "eras": ["唐代"], "author": ["李白"], "content": ["\n", "\n", "\n"]}, 
{"title": "送纪秀才游越", "eras": ["唐代"], "author": ["李白"], "content": ["\n海水不满眼，观涛难称心。即知蓬莱石，却是巨鳌簪。\n", "\n送尔游华顶，令余发舄吟。仙人居射的，道士住山阴。\n", "\n禹穴寻溪入，云门隔岭深。绿萝秋月夜，相忆在鸣琴。\n"]}, 
{"title": "侍从宜春苑奉诏赋龙池柳色初青听新莺百啭歌", "eras": ["唐代"], "author": ["李白"], "content": ["\n东风已绿瀛洲草，紫殿红楼觉春好。", "池南柳色半青青，萦烟袅娜拂绮城。", "垂丝百尺挂雕楹，上有好鸟相和鸣，间关早得春风情。", "春风卷入碧云去，千门万户皆春声。", "是时君王在镐京，五云垂晖耀紫清。", "仗出金宫随日转，天回玉辇绕花行。", "始向蓬莱看舞鹤，还过茝若听新莺。", "新莺飞绕上林苑，愿入箫韶杂凤笙。\n"]}, 
{"title": "独漉篇", "eras": ["唐代"], "author": ["李白"], "content": ["\n独漉水中泥，水浊不见月。", "不见月尚可，水深行人没。", "越鸟从南来，胡鹰亦北渡。", "我欲弯弓向天射，惜其中道失归路。", "落叶别树，飘零随风。", "客无所托，悲与此同。", "罗帏舒卷，似有人开。", "明月直入，无心可猜。", "雄剑挂壁，时时龙鸣。", "不断犀象，绣涩苔生。", "国耻未雪，何由成名。", "神鹰梦泽，不顾鸱鸢。", "为君一击，鹏抟九天。\n"]}, 
{"title": "会别离", "eras": ["唐代"], "author": ["李白"], "content": ["\n结发生别离，相思复相保。如何日已久，五变庭中草。", "渺渺大海途，悠悠吴江岛。但恐不出门，出门无远道。", "远道行既难，家贫衣复单。严风吹积雪，晨起鼻何酸。", "人生各有志，岂不怀所安。分明天上日，生死愿同欢。\n"]}, 
{"title": "登单父陶少府半月台", "eras": ["唐代"], "author": ["李白"], "content": ["\n", "\n"]}, 
{"title": "前有一尊酒行二首", "eras": ["唐代"], "author": ["李白"], "content": ["\n春风东来忽相过，金樽渌酒生微波。落花纷纷稍觉多，", "美人欲醉朱颜酡。青轩桃李能几何，流光欺人忽蹉跎。", "君起舞，日西夕。当年意气不肯平，白发如丝叹何益。", "琴奏龙门之绿桐，玉壶美酒清若空。催弦拂柱与君饮，", "看朱成碧颜始红。胡姬貌如花，当垆笑春风。笑春风，", "舞罗衣，君今不醉将安归。\n"]}, 
{"title": "树中草", "eras": ["唐代"], "author": ["李白"], "content": ["\n鸟衔野田草，误入枯桑里。", "客土植危根，逢春犹不死。", "草木虽无情，因依尚可生。", "如何同枝叶，各自有枯荣。\n"]}, 
{"title": "广陵赠别", "eras": ["唐代"], "author": ["李白"], "content": ["\n玉瓶沽美酒，数里送君还。", "系马垂杨下，衔杯大道间。", "天边看渌水，海上见青山。", "兴罢各分袂，何须醉别颜。\n"]}, 
{"title": "述德兼陈情上哥舒大夫", "eras": ["唐代"], "author": ["李白"], "content": ["\n天为国家孕英才，森森矛戟拥灵台。浩荡深谋喷江海，\n", "\n纵横逸气走风雷。丈夫立身有如此，一呼三军皆披靡。\n", "\n卫青谩作大将军，白起真成一竖子。\n"]}, 
{"title": "句", "eras": ["唐代"], "author": ["李白"], "content": ["\n眼前有景道不得，崔颢题诗在上头。\n"]}, 
{"title": "江上秋怀", "eras": ["唐代"], "author": ["李白"], "content": ["\n餐霞卧旧壑，散发谢远游。", "山蝉号枯桑，始复知天秋。", "朔雁别海裔，越燕辞江楼。", "飒飒风卷沙，茫茫雾萦洲。", "黄云结暮色，白水扬寒流。", "恻怆心自悲，潺湲泪难收。", "蘅兰方萧瑟，长叹令人愁。\n"]}, 
{"title": "于五松山赠南陵常赞府", "eras": ["唐代"], "author": ["李白"], "content": ["\n为草当作兰，为木当作松。", "兰秋香风远，松寒不改容。", "松兰相因依，萧艾徒丰茸。", "鸡与鸡并食，鸾与鸾同枝。", "拣珠去沙砾，但有珠相随。", "远客投名贤，真堪写怀抱。", "若惜方寸心，待谁可倾倒？", "虞卿弃赵相，便与魏齐行。", "海上五百人，同日死田横。", "当时不好贤，岂传千古名。", "愿君同心人，于我少留情。", "寂寂还寂寂，出门迷所适。", "长铗归来乎，秋风思归客。\n"]}, 
{"title": "春思", "eras": ["唐代"], "author": ["李白"], "content": ["\n燕草如碧丝，秦桑低绿枝。", "当君怀归日，是妾断肠时。 ", "春风不相识，何事入罗帏。\n"]}, 
{"title": "感兴其二", "eras": ["唐代"], "author": ["李白"], "content": ["\n洛浦有宓妃。", "飘摇雪争飞。", "轻云拂素月。", "了可见清辉。", "解佩欲西去。", "含情讵相违。", "香尘动罗袜。", "绿水不沾衣。", "陈王徒作赋。", "神女岂同归。", "好色伤大雅。", "多为世所讥。\n"]}, 
{"title": "夜别张五", "eras": ["唐代"], "author": ["李白"], "content": ["\n吾多张公子，别酌酣高堂。听歌舞银烛，把酒轻罗裳。\n", "\n横笛弄秋月，琵琶弹陌桑。龙泉解锦带，为尔倾千觞。\n"]}, 
{"title": "古风其四十二", "eras": ["唐代"], "author": ["李白"], "content": ["\n摇裔双白鸥。", "鸣飞沧江流。", "宜与海人狎。", "岂伊云鹤俦。", "寄形宿沙月。", "沿芳戏春洲。", "吾亦洗心者。", "忘机从尔游。\n"]}, 
{"title": "邺中赠王大 （一作邺中王大劝入高凤石门山", "eras": ["唐代"], "author": ["李白"], "content": ["\n一身竟无托，远与孤蓬征。千里失所依，复将落叶并。", "中途偶良朋，问我将何行。欲献济时策，此心谁见明。", "君王制六合，海塞无交兵。壮士伏草间，沉忧乱纵横。", "飘飘不得意，昨发南都城。紫燕枥下嘶，青萍匣中鸣。", "投躯寄天下，长啸寻豪英。耻学琅琊人，龙蟠事躬耕。", "富贵吾自取，建功及春荣。我愿执尔手，尔方达我情。", "相知同一己，岂惟弟与兄。抱子弄白云，琴歌发清声。", "临别意难尽，各希存令名。\n"]}, 
{"title": "金陵白下亭留别", "eras": ["唐代"], "author": ["李白"], "content": ["\n驿亭三杨树，正当白下门。吴烟暝长条，汉水啮古根。\n", "\n向来送行处，回首阻笑言。别后若见之，为余一攀翻。\n"]}, 
{"title": "怨情", "eras": ["唐代"], "author": ["李白"], "content": ["\n美人卷珠帘，深坐颦蛾眉。(颦 一作：蹙)", "但见泪痕湿，不知心恨谁。\n"]}, 
{"title": "单父东楼秋夜送族弟沈之秦", "eras": ["唐代"], "author": ["李白"], "content": ["\n尔从咸阳来，问我何劳苦。", "沐猴而冠不足言，身骑土牛滞东鲁。", "沈弟欲行凝弟留，孤飞一雁秦云秋。", "坐来黄叶落四五，北斗已挂西城楼。", "丝桐感人弦亦绝，满堂送君皆惜别。", "卷帘见月清兴来，疑是山阴夜中雪。", "明日斗酒别，惆怅清路尘。", "遥望长安日，不见长安人。", "长安宫阙九天上，此地曾经为近臣。", "一朝复一朝，发白心不改。", "屈平憔悴滞江潭，亭伯流离放辽海。", "折翮翻飞随转蓬，闻弦坠虚下霜空。", "圣朝久弃青云士，他日谁怜张长公。\n"]}, 
{"title": "赠新平少年", "eras": ["唐代"], "author": ["李白"], "content": ["\n韩信在淮阴，少年相欺凌。", "屈体若无骨，壮心有所凭。", "一遭龙颜君，啸咤从此兴。", "千金答漂母，万古共嗟称。", "而我竟何为？寒苦坐相仍。", "长风入短袂，内手如怀冰。", "故友不相恤，新交宁见矜？", "摧残槛中虎，羁绁韝上鹰。", "何时腾风云，搏击申所能？\n"]}, 
{"title": "送族弟绾从军安西", "eras": ["唐代"], "author": ["李白"], "content": ["\n汉家兵马乘北风，鼓行而西破犬戎。尔随汉将出门去，\n", "\n剪虏若草收奇功。君王按剑望边色，旄头已落胡天空。\n", "\n匈奴系颈数应尽，明年应入蒲萄宫。\n"]}, 
{"title": "闻王昌龄左迁龙标遥有此寄", "eras": ["唐代"], "author": ["李白"], "content": ["\n杨花落尽子规啼，闻道龙标过五溪。", "我寄愁心与明月，随风直到夜郎西。(随风 一作：随君)\n"]}, 
{"title": "东武吟 ( 一作出东门后书怀留别翰林诸公 )", "eras": ["唐代"], "author": ["李白"], "content": ["\n好古笑流俗，素闻贤达风。方希佐明主，长揖辞成功。", "白日在高天，回光烛微躬。恭承凤凰诏，欻起云萝中。", "清切紫霄迥，优游丹禁通。君王赐颜色，声价凌烟虹。", "乘舆拥翠盖，扈从金城东。宝马丽绝景，锦衣入新丰。", "依岩望松雪，对酒鸣丝桐。因学扬子云，献赋甘泉宫。", "天书美片善，清芬播无穷。归来入咸阳，谈笑皆王公。", "一朝去金马，飘落成飞蓬。宾客日疏散，玉樽亦已空。", "才力犹可倚，不惭世上雄。闲作东武吟，曲尽情未终。", "书此谢知己，吾寻黄绮翁。\n"]}, 
{"title": "代赠远", "eras": ["唐代"], "author": ["李白"], "content": ["\n妾本洛阳人，狂夫幽燕客。渴饮易水波，由来多感激。\n", "\n胡马西北驰，香騣摇绿丝。鸣鞭从此去，逐虏荡边陲。\n", "\n昔去有好言，不言久离别。燕支多美女，走马轻风雪。\n", "\n见此不记人，恩情云雨绝。啼流玉箸尽，坐恨金闺切。\n", "\n织锦作短书，肠随回文结。相思欲有寄，恐君不见察。\n", "\n焚之扬其灰，手迹自此灭。\n"]}, 
{"title": "赠从孙义兴宰铭", "eras": ["唐代"], "author": ["李白"], "content": ["\n天子思茂宰，天枝得英才。", "朗然清秋月，独出映吴台。", "落笔生绮绣，操刀振风雷。", "蠖屈虽百里，鹏鶱望三台。", "退食无外事，琴堂向山开。", "绿水寂以闲，白云有时来。", "河阳富奇藻，彭泽纵名杯。", "所恨不见之，犹如仰昭回。", "元恶昔滔天，疲人散幽草。", "惊川无活鳞，举邑罕遗老。", "誓雪会稽耻，将奔宛陵道。", "亚相素所重，投刃应桑林。", "独坐伤激扬，神融一开襟。", "弦歌欣再理，和乐醉人心。", "蠹政除害马，倾巢有归禽。", "壶浆候君来，聚舞共讴吟。", "农人弃蓑笠，蚕女堕缨簪。", "欢笑相拜贺，则知惠爱深。", "历职吾所闻，称贤尔为最。", "化洽一邦上，名驰三江外。", "峻节贯云霄，通方堪远大。", "能文变风俗，好客留轩盖。", "他日一来游，因之严光濑。\n"]}, 
{"title": "博平郑太守自庐山千里相寻入江夏北市门见访", "eras": ["唐代"], "author": ["李白"], "content": ["\n大梁贵公子，气盖苍梧云。若无三千客，谁道信陵君。", "救赵复存魏，英威天下闻。邯郸能屈节，访博从毛薛。", "夷门得隐沦，而与侯生亲。仍要鼓刀者，乃是袖槌人。", "好士不尽心，何能保其身。多君重然诺，意气遥相托。", "五马入市门，金鞍照城郭。都忘虎竹贵，且与荷衣乐。", "去去桃花源，何时见归轩。相思无终极，肠断朗江猿。\n"]}, 
{"title": "赠范金卿其一", "eras": ["唐代"], "author": ["李白"], "content": ["\n君子枉清盼，不知东走迷。离家来几月，络纬鸣中闺。", "桃李君不言，攀花愿成蹊。那能吐芳信，惠好相招携。", "我有结绿珍，久藏浊水泥。时人弃此物，乃与燕珉齐。", "摭拭欲赠之，申眉路无梯。辽东惭白豕，楚客羞山鸡。", "徒有献芹心，终流泣玉啼。只应自索漠，留舌示山妻。\n"]}, 
{"title": "对雪醉後赠王历阳", "eras": ["唐代"], "author": ["李白"], "content": ["\n有身莫犯飞龙鳞，有手莫辫猛虎须。君看昔日汝南市，", "白头仙人隐玉壶。子猷闻风动窗竹，相邀共醉杯中绿。", "历阳何异山阴时，白雪飞花乱人目。君家有酒我何愁，", "客多乐酣秉烛游。谢尚自能鸲鹆舞，相如免脱鹔鹴裘。", "清晨鼓棹过江去，千里相思明月楼。\n"]}, 
{"title": "丁督护歌", "eras": ["唐代"], "author": ["李白"], "content": ["\n云阳上征去，两岸饶商贾。", "吴牛喘月时，拖船一何苦。", "水浊不可饮，壶浆半成土。", "一唱都护歌，心摧泪如雨。", "万人凿盘石，无由达江浒。", "君看石芒砀，掩泪悲千古。\n"]}, 
{"title": "西岳云台歌送丹丘子", "eras": ["唐代"], "author": ["李白"], "content": ["\n西岳峥嵘何壮哉！黄河如丝天际来。", "黄河万里触山动，盘涡毂转秦地雷。", "荣光休气纷五彩，千年一清圣人在。", "巨灵咆哮擘两山，洪波喷箭射东海。", "三峰却立如欲摧，翠崖丹谷高掌开。", "白帝金精运元气，石作莲花云作台。", "云台阁道连窈冥，中有不死丹丘生。", "明星玉女备洒扫，麻姑搔背指爪轻。", "我皇手把天地户，丹丘谈天与天语。", "九重出入生光辉，东来蓬莱复西归。", "玉浆倘惠故人饮，骑二茅龙上天飞。\n"]}, 
{"title": "拟古其一", "eras": ["唐代"], "author": ["李白"], "content": ["\n青天何历历，明星如白石。黄姑与织女，相去不盈尺。", "银河无鹊桥，非时将安适。闺人理纨素，游子悲行役。", "瓶冰知冬寒，霜露欺远客。客似秋叶飞，飘飖不言归。", "别后罗带长，愁宽去时衣。乘月托宵梦，因之寄金徽。\n"]}, 
{"title": "避地司空原言怀", "eras": ["唐代"], "author": ["李白"], "content": ["\n南风昔不竞，豪圣思经伦。", "刘琨与祖逖，起舞鸡鸣晨。", "虽有匡济心，终为乐祸人。", "我则异于是，潜光皖水滨。", "卜筑司空原，北将天柱邻。", "雪霁万里月，云开九江春。", "俟乎太阶平，然后托微身。", "倾家事金鼎，年貌可长新。", "所愿得此道，终然保清真。", "弄景奔日驭，攀星戏河津。", "一随王乔去，长年玉天宾。\n"]}, 
{"title": "赠崔郎中宗之 时谪官金陵", "eras": ["唐代"], "author": ["李白"], "content": ["\n胡雁拂海翼，翱翔鸣素秋。惊云辞沙朔，飘荡迷河洲。", "有如飞蓬人，去逐万里游。登高望浮云，仿佛如旧丘。", "日从海傍没，水向天边流。长啸倚孤剑，目极心悠悠。", "岁晏归去来，富贵安可求。仲尼七十说，历聘莫见收。", "鲁连逃千金，珪组岂可酬。时哉苟不会，草木为我俦。", "希君同携手，长往南山幽。\n"]}, 
{"title": "游泰山六首（一作天宝元年四月从故御道上泰", "eras": ["唐代"], "author": ["李白"], "content": ["\n四月上泰山，石屏御道开。六龙过万壑，涧谷随萦回。", "马迹绕碧峰，于今满青苔。飞流洒绝巘，水急松声哀。", "北眺崿嶂奇，倾崖向东摧。洞门闭石扇，地底兴云雷。", "登高望蓬瀛，想象金银台。天门一长啸，万里清风来。", "玉女四五人，飘摇下九垓。含笑引素手，遗我流霞杯。", "稽首再拜之，自愧非仙才。旷然小宇宙，弃世何悠哉。", "清晓骑白鹿，直上天门山。山际逢羽人，方瞳好容颜。", "扪萝欲就语，却掩青云关。遗我鸟迹书，飘然落岩间。", "其字乃上古，读之了不闲。感此三叹息，从师方未还。", "平明登日观，举手开云关。精神四飞扬，如出天地间。", "黄河从西来，窈窕入远山。凭崖揽八极，目尽长空闲。", "偶然值青童，绿发双云鬟。笑我晚学仙，蹉跎凋朱颜。", "踌躇忽不见，浩荡难追攀。", "清斋三千日，裂素写道经。吟诵有所得，众神卫我形。", "云行信长风，飒若羽翼生。攀崖上日观，伏槛窥东暝。", "海色动远山，天鸡已先鸣。银台出倒景，白浪翻长鲸。", "安得不死药，高飞向蓬瀛。", "日观东北倾，两崖夹双石。海水落眼前，天光遥空碧。", "千峰争攒聚，万壑绝凌历。缅彼鹤上仙，去无云中迹。", "长松入云汉，远望不盈尺。山花异人间，五月雪中白。", "终当遇安期，于此炼玉液。", "朝饮王母池，暝投天门关。独抱绿绮琴，夜行青山间。", "山明月露白，夜静松风歇。仙人游碧峰，处处笙歌发。", "寂静娱清晖，玉真连翠微。想像鸾凤舞，飘飖龙虎衣。", "扪天摘匏瓜，恍惚不忆归。举手弄清浅，误攀织女机。", "明晨坐相失，但见五云飞。\n"]}, 
{"title": "幽涧泉", "eras": ["唐代"], "author": ["李白"], "content": ["\n拂彼白石，弹吾素琴。", "幽涧愀兮流泉深，善手明徽高张清。", "心寂历似千古，松飕飗兮万寻。", "中见愁猿吊影而危处兮，叫秋木而长吟。", "客有哀时失职而听者，泪淋浪以沾襟。", "乃缉商缀羽，潺湲成音。", "吾但写声发情于妙指，殊不知此曲之古今。", "幽涧泉，鸣深林。\n"]}, 
{"title": "鸣皋歌送岑徵君", "eras": ["唐代"], "author": ["李白"], "content": ["\n若有人兮思鸣皋，阻积雪兮心烦劳。", "洪河凌兢不可以径度，冰龙鳞兮难容舠。", "邈仙山之峻极兮，闻天籁之嘈嘈。", "霜崖缟皓以合沓兮，若长风扇海涌沧溟之波涛。", "玄猿绿罴，舔舕崟岌；", "危柯振石，骇胆栗魄，群呼而相号。", "峰峥嵘以路绝，挂星辰于崖嶅！", "送君之归兮，动鸣皋之新作。", "交鼓吹兮弹丝，觞清泠之池阁。", "君不行兮何待？若返顾之黄鹤。", "扫梁园之群英，振大雅于东洛。", "巾征轩兮历阻折，寻幽居兮越巘崿。", "盘白石兮坐素月，琴松风兮寂万壑。", "望不见兮心氛氲，萝冥冥兮霰纷纷。", "水横洞以下渌，波小声而上闻。", "虎啸谷而生风，龙藏溪而吐云。", "冥鹤清唳，饥鼯嚬呻。", "块独处此幽默兮，愀空山而愁人。", "鸡聚族以争食，凤孤飞而无邻。", "蝘蜓嘲龙，鱼目混珍；", "嫫母衣锦，西施负薪。", "若使巢由桎梏于轩冕兮，亦奚异于夔龙蹩于风尘！", "哭何苦而救楚，笑何夸而却秦？", "吾诚不能学二子沽名矫节以耀世兮，固将弃天地而遗身！", "白鸥兮飞来，长与君兮相亲。\n"]}, 
{"title": "古风其三十七", "eras": ["唐代"], "author": ["李白"], "content": ["\n燕臣昔恸哭。", "五月飞秋霜。", "庶女号苍天。", "震风击齐堂。", "精诚有所感。", "造化为悲伤。", "而我竟何辜。", "远身金殿旁。(一本无此二句)", "浮云蔽紫闼。", "白日难回光。", "群沙秽明珠。", "众草凌孤芳。", "古来共叹息。", "流泪空沾裳。\n"]}, 
{"title": "凌歊台", "eras": ["唐代"], "author": ["李白"], "content": ["\n旷望登古台，台高极人目。叠嶂列远空，杂花间平陆。", "闲云入窗牖，野翠生松竹。欲览碑上文，苔侵岂堪读。\n"]}, 
{"title": "颍阳别元丹丘之淮阳", "eras": ["唐代"], "author": ["李白"], "content": ["\n吾将元夫子，异姓为天伦。", "本无轩裳契，素以烟霞亲。", "尝恨迫世网，铭意俱未伸。", "松柏虽寒苦，羞逐桃李春。", "悠悠市朝间，玉颜日缁磷。", "所失重山岳，所得轻埃尘。", "精魄渐芜秽，衰老相凭因。", "我有锦囊诀，可以持君身。", "当餐黄金药，去为紫阳宾。", "万事难并立，百年犹崇晨。", "别尔东南去，悠悠多悲辛。", "前志庶不易，远途期所遵。", "已矣归去来，白云飞天津。\n"]}, 
{"title": "宫中行乐词其六", "eras": ["唐代"], "author": ["李白"], "content": ["\n今日明光里。", "还须结伴游。", "春风开紫殿。", "天乐下朱楼。", "艳舞全知巧。", "娇歌半欲羞。", "更怜花月夜。", "宫女笑藏钩。\n"]}, 
{"title": "送长沙陈太守二首", "eras": ["唐代"], "author": ["李白"], "content": ["\n长沙陈太守，逸气凌青松。英主赐五马，本是天池龙。\n", "\n湘水回九曲，衡山望五峰。荣君按节去，不及远相从。\n", "\n七郡长沙国，南连湘水滨。定王垂舞袖，地窄不回身。\n", "\n莫小二千石，当安远俗人。洞庭乡路远，遥羡锦衣春。\n"]}, 
{"title": "梁园吟", "eras": ["唐代"], "author": ["李白"], "content": ["\n", "\n"]}, 
{"title": "东鲁门泛舟其二", "eras": ["唐代"], "author": ["李白"], "content": ["\n水作青龙盘石堤。", "桃花夹岸鲁门西。", "若教月下乘舟去。", "何啻风流到剡溪。\n"]}, 
{"title": "古风其三十七", "eras": ["唐代"], "author": ["李白"], "content": ["\n燕臣昔恸哭。", "五月飞秋霜。", "庶女号苍天。", "震风击齐堂。", "精诚有所感。", "造化为悲伤。", "而我竟何辜。", "远身金殿旁。(一本无此二句)", "浮云蔽紫闼。", "白日难回光。", "群沙秽明珠。", "众草凌孤芳。", "古来共叹息。", "流泪空沾裳。\n"]}, 
{"title": "效古其一", "eras": ["唐代"], "author": ["李白"], "content": ["\n朝入天苑中，谒帝蓬莱宫。青山映辇道，碧树摇苍空。", "谬题金闺籍，得与银台通。待诏奉明主，抽毫颂清风。", "归时落日晚，躞蹀浮云骢。人马本无意，飞驰自豪雄。", "入门紫鸳鸯，金井双梧桐。清歌弦古曲，美酒沽新丰。", "快意且为乐，列筵坐群公。光景不可留，生世如转蓬。", "早达胜晚遇，羞比垂钓翁。\n"]}, 
{"title": "读诸葛武侯传书怀赠长安崔少府叔封昆季", "eras": ["唐代"], "author": ["李白"], "content": ["\n汉道昔云季，群雄方战争。", "霸图各未立，割据资豪英。", "赤伏起颓运，卧龙得孔明。", "当其南阳时，陇亩躬自耕。", "鱼水三顾合，风云四海生。", "武侯立岷蜀，壮志吞咸京。", "何人先见许，但有崔州平。", "余亦草间人，颇怀拯物情。", "晚途值子玉，华发同衰荣。", "托意在经济，结交为弟兄。", "毋令管与鲍，千载独知名。\n"]}, 
{"title": "下途归石门旧居", "eras": ["唐代"], "author": ["李白"], "content": ["\n吴山高，越水清，握手无言伤别情。", "将欲辞君挂帆去，离魂不散烟郊树。", "此心郁怅谁能论，有愧叨承国士恩。", "云物共倾三月酒，岁时同饯五侯门。", "羡君素书尝满案，含丹照白霞色烂。", "余尝学道穷冥筌，梦中往往游仙山。", "何当脱屣谢时去，壶中别有日月天。", "俯仰人间易凋朽，钟峰五云在轩牖。", "惜别愁窥玉女窗，归来笑把洪崖手。", "隐居寺，隐居山，陶公炼液栖其间。", "凝神闭气昔登攀，恬然但觉心绪闲。", "数人不知几甲子，昨夜犹带冰霜颜。", "我离虽则岁物改，如今了然失所在。", "别君莫道不尽欢，悬知乐客遥相待。", "石门流水遍桃花，我亦曾到秦人家。", "不知何处得鸡豕，就中仍见繁桑麻。", "翛然远与世事间，装鸾驾鹤又复远。", "何必长从七贵游，劳生徒聚万金产。", "挹君去，长相思，云游雨散从此辞。", "欲知怅别心易苦，向暮春风杨柳丝。\n"]}, 
{"title": "安州般若寺水阁纳凉，喜遇薛员外乂", "eras": ["唐代"], "author": ["李白"], "content": ["\n翛然金园赏，远近含晴光。楼台成海气，草木皆天香。\n", "\n忽逢青云士，共解丹霞裳。水退池上热，风生松下凉。\n", "\n吞讨破万象，搴窥临众芳。而我遗有漏，与君用无方。\n", "\n心垢都已灭，永言题禅房。\n"]}, 
{"title": "拟古", "eras": ["唐代"], "author": ["李白"], "content": ["\n融融白玉辉，映我青蛾眉。宝镜似空水，落花如风吹。\n", "\n出门望帝子，荡漾不可期。安得黄鹤羽，一报佳人知。\n"]}, 
{"title": "双燕离", "eras": ["唐代"], "author": ["李白"], "content": ["\n双燕复双燕，双飞令人羡。", "玉楼珠阁不独栖，金窗绣户长相见。", "柏梁失火去，因入吴王宫。", "吴宫又焚荡，雏尽巢亦空。", "憔悴一身在，孀雌忆故雄。", "双飞难再得，伤我寸心中。\n"]}, 
{"title": "醉题王汉阳厅", "eras": ["唐代"], "author": ["李白"], "content": ["\n我似鹧鸪鸟，南迁懒北飞。时寻汉阳令，取醉月中归。\n"]}, 
{"title": "哭宣城善酿纪叟", "eras": ["唐代"], "author": ["李白"], "content": ["\n", "\n", "\n"]}, 
{"title": "赠内", "eras": ["唐代"], "author": ["李白"], "content": ["\n三百六十日，日日醉如泥。虽为", "妇，何异太常妻。\n"]}, 
{"title": "折荷有赠", "eras": ["唐代"], "author": ["李白"], "content": ["\n涉江玩秋水，爱此红蕖鲜。", "攀荷弄其珠，荡漾不成圆。", "佳人彩云里，欲赠隔远天。", "相思无因见，怅望凉风前。\n"]}, 
{"title": "秋日炼药院镊白发，赠元六兄林宗", "eras": ["唐代"], "author": ["李白"], "content": ["\n木落识岁秋，瓶冰知天寒。桂枝日已绿，拂雪凌云端。", "弱龄接光景，矫翼攀鸿鸾。投分三十载，荣枯同所欢。", "长吁望青云，镊白坐相看。秋颜入晓镜，壮发凋危冠。", "穷与鲍生贾，饥从漂母餐。时来极天人，道在岂吟叹。", "乐毅方适赵，苏秦初说韩。卷舒固在我，何事空摧残。\n"]}, 
{"title": "江上望皖公山", "eras": ["唐代"], "author": ["李白"], "content": ["\n奇峰出奇云，秀木含秀气。", "清晏皖公山，巉绝称人意。", "独游沧江上，终日淡无味。", "但爱兹岭高，何由讨灵异。", "默然遥相许，欲往心莫遂。", "待吾还丹成，投迹归此地。\n"]}, 
{"title": "晓晴（一作晚晴）", "eras": ["唐代"], "author": ["李白"], "content": ["\n野凉疏雨歇，春色遍萋萋。鱼跃青池满，莺吟绿树低。\n", "\n野花妆面湿，山草纽斜齐。零落残云片，风吹挂竹谿.\n"]}, 
{"title": "宿五松山下荀媪家", "eras": ["唐代"], "author": ["李白"], "content": ["\n我宿五松下，寂寥无所欢。", "田家秋作苦，邻女夜舂寒。", "跪进雕胡饭，月光明素盘。", "令人惭漂母，三谢不能餐。\n"]}, 
{"title": "豳歌行上新平长史兄粲", "eras": ["唐代"], "author": ["李白"], "content": ["\n豳谷稍稍振庭柯，泾水浩浩扬湍波。哀鸿酸嘶暮声急，", "愁云苍惨寒气多。忆昨去家此为客，荷花初红柳条碧。", "中宵出饮三百杯，明朝归揖二千石。宁知流寓变光辉，", "胡霜萧飒绕客衣。寒灰寂寞凭谁暖，落叶飘扬何处归。", "吾兄行乐穷曛旭，满堂有美颜如玉。赵女长歌入彩云，", "燕姬醉舞娇红烛。狐裘兽炭酌流霞，壮士悲吟宁见嗟。", "前荣后枯相翻覆，何惜馀光及棣华。\n"]}, 
{"title": "送侄良携二妓赴会稽，戏有此赠", "eras": ["唐代"], "author": ["李白"], "content": ["\n携妓东山去，春光半道催。遥看若桃李，双入镜中开。\n"]}, 
{"title": "双燕离", "eras": ["唐代"], "author": ["李白"], "content": ["\n双燕复双燕，双飞令人羡。", "玉楼珠阁不独栖，金窗绣户长相见。", "柏梁失火去，因入吴王宫。", "吴宫又焚荡，雏尽巢亦空。", "憔悴一身在，孀雌忆故雄。", "双飞难再得，伤我寸心中。\n"]}, 
{"title": "夕霁杜陵登楼，寄韦繇", "eras": ["唐代"], "author": ["李白"], "content": ["\n浮阳灭霁景，万物生秋容。登楼送远目，伏槛观群峰。\n", "\n原野旷超缅，关河纷杂重。清晖映竹日，翠色明云松。\n", "\n蹈海寄遐想，还山迷旧踪。徒然迫晚暮，未果谐心胸。\n", "\n结桂空伫立，折麻恨莫从。思君达永夜，长乐闻疏钟。\n"]}, 
{"title": "结袜子", "eras": ["唐代"], "author": ["李白"], "content": ["\n燕南壮士吴门豪，筑中置铅鱼隐刀。", "感君恩重许君命，太山一掷轻鸿毛。\n"]}, 
{"title": "秋日炼药院镊白发赠元六兄林宗", "eras": ["唐代"], "author": ["李白"], "content": ["\n木落识岁秋，瓶冰知天寒。", "桂枝日已绿，拂雪凌云端。", "弱龄接光景，矫翼攀鸿鸾。", "投分三十载，荣枯同所欢。", "长吁望青云，镊白坐相看。", "秋颜入晓镜，壮发凋危冠。", "穷与鲍生贾，饥从漂母餐。", "时来极天人，道在岂吟叹。", "乐毅方适赵，苏秦初说韩。", "卷舒固在我，何事空摧残。\n"]}, 
{"title": "焦山望寥山", "eras": ["唐代"], "author": ["李白"], "content": ["\n石壁望松寥，宛然在碧霄。", "安得五彩虹，驾天作长桥。", "仙人如爱我，举手来相招。\n"]}, 
{"title": "古风其四十", "eras": ["唐代"], "author": ["李白"], "content": ["\n凤饥不啄粟。", "所食唯琅玕。", "焉能与群鸡。", "刺蹙争一餐。", "朝鸣昆丘树。", "夕饮砥柱湍。", "归飞海路远。", "独宿天霜寒。", "幸遇王子晋。", "结交青云端。", "怀恩未得报。", "感别空长叹。\n"]}, 
{"title": "之广陵宿常二南郭幽居", "eras": ["唐代"], "author": ["李白"], "content": ["\n绿水接柴门，有如桃花源。", "忘忧或假草，满院罗丛萱。", "暝色湖上来，微雨飞南轩。", "故人宿茅宇，夕鸟栖杨园。", "还惜诗酒别，深为江海言。", "明朝广陵道，独忆此倾樽。\n"]}, 
{"title": "怀仙歌", "eras": ["唐代"], "author": ["李白"], "content": ["\n一鹤东飞过沧海，放心散漫知何在。仙人浩歌望我来，\n", "\n应攀玉树长相待。尧舜之事不足惊，自馀嚣嚣直可轻。\n", "\n巨鳌莫戴三山去，我欲蓬莱顶上行。\n"]}, 
{"title": "金陵白杨十字巷", "eras": ["唐代"], "author": ["李白"], "content": ["\n白杨十字巷，北夹湖沟道。", "不见吴时人，空生唐年草。", "天地有反覆，宫城尽倾倒。", "六帝馀古丘，樵苏泣遗老。\n"]}, 
{"title": "江上秋怀", "eras": ["唐代"], "author": ["李白"], "content": ["\n餐霞卧旧壑，散发谢远游。", "山蝉号枯桑，始复知天秋。", "朔雁别海裔，越燕辞江楼。", "飒飒风卷沙，茫茫雾萦洲。", "黄云结暮色，白水扬寒流。", "恻怆心自悲，潺湲泪难收。", "蘅兰方萧瑟，长叹令人愁。\n"]}, 
{"title": "寄远其十一", "eras": ["唐代"], "author": ["李白"], "content": ["\n爱君芙蓉婵娟之艳色。", "色可餐兮难再得。", "怜君冰玉清迥之明心。", "情不极兮意已深。", "朝共琅玕之绮食。", "夜同鸳鸯之锦衾。", "恩情婉娈忽为别。", "使人莫错乱愁心。", "乱愁心。", "涕如雪。", "寒灯厌梦魂欲绝。", "觉来相思生白发。", "盈盈汉水若可越。", "可惜凌波步罗袜。", "美人美人兮归去来。", "莫作朝云暮雨兮飞阳台。\n"]}, 
{"title": "古风其三十五", "eras": ["唐代"], "author": ["李白"], "content": ["\n丑女来效颦。", "还家惊四邻。", "寿陵失本步。", "笑杀邯郸人。", "一曲斐然子。", "雕虫丧天真。", "棘刺造沐猴。", "三年费精神。", "功成无所用。", "楚楚且华身。", "大雅思文王。", "颂声久崩沦。", "安得郢中质。", "一挥成斧斤。\n"]}, 
{"title": "望九华赠青阳韦仲堪", "eras": ["唐代"], "author": ["李白"], "content": ["\n昔在九江上，遥望九华峰。天河挂绿水，秀出九芙蓉。\n", "\n我欲一挥手，谁人可相从。君为东道主，于此卧云松。\n", "\n"]}, 
{"title": "秋夕旅怀", "eras": ["唐代"], "author": ["李白"], "content": ["\n凉风度秋海，吹我乡思飞。", "连山去无际，流水何时归。", "目极浮云色，心断明月晖。", "芳草歇柔艳，白露催寒衣。", "梦长银汉落，觉罢天星稀。", "含悲想旧国，泣下谁能挥。\n"]}, 
{"title": "江夏寄汉阳辅录事", "eras": ["唐代"], "author": ["李白"], "content": ["\n谁道此水广，狭如一匹练。江夏黄鹤楼，青山汉阳县。\n", "\n大语犹可闻，故人难可见。君草陈琳檄，我书鲁连箭。\n", "\n报国有壮心，龙颜不回眷。西飞精卫鸟，东海何由填。\n", "\n鼓角徒悲鸣，楼船习征战。抽剑步霜月，夜行空庭遍。\n", "\n长呼结浮云，埋没顾荣扇。他日观军容，投壶接高宴。\n"]}, 
{"title": "秋猎孟诸夜归置酒单父东楼观妓", "eras": ["唐代"], "author": ["李白"], "content": ["\n倾晖速短炬，走海无停川。冀餐圆丘草，欲以还颓年。", "此事不可得，微生若浮烟。骏发跨名驹，雕弓控鸣弦。", "鹰豪鲁草白，狐兔多肥鲜。邀遮相驰逐，遂出城东田。", "一扫四野空，喧呼鞍马前。归来献所获，炮炙宜霜天。", "出舞两美人，飘摇若云仙。留欢不知疲，清晓方来旋。\n"]}, 
{"title": "送当涂赵少府赴长芦", "eras": ["唐代"], "author": ["李白"], "content": ["\n我来扬都市，送客回轻舠。", "因夸楚太子，便观广陵涛。", "仙尉赵家玉，英风凌四豪。", "维舟至长芦，目送烟云高。", "摇扇对酒楼，持袂把蟹螯。", "前途倘相思，登岳一长谣。\n"]}, 
{"title": "将进酒", "eras": ["唐代"], "author": ["李白"], "content": ["\n君不见，黄河之水天上来，奔流到海不复回。", "君不见，高堂明镜悲白发，朝如青丝暮成雪。", "人生得意须尽欢，莫使金樽空对月。", "天生我材必有用，千金散尽还复来。", "烹羊宰牛且为乐，会须一饮三百杯。", "岑夫子，丹丘生，将进酒，杯莫停。", "与君歌一曲，请君为我倾耳听。(倾耳听 一作：侧耳听)", "钟鼓馔玉不足贵，但愿长醉不复醒。(不足贵 一作：何足贵；不复醒 一作：不愿醒/不用醒)", "古来圣贤皆寂寞，惟有饮者留其名。(古来 一作：自古；惟 通：唯)", "陈王昔时宴平乐，斗酒十千恣欢谑。", "主人何为言少钱，径须沽取对君酌。", "五花马，千金裘，呼儿将出换美酒，与尔同销万古愁。\n"]}, 
{"title": "赠新平少年", "eras": ["唐代"], "author": ["李白"], "content": ["\n韩信在淮阴，少年相欺凌。", "屈体若无骨，壮心有所凭。", "一遭龙颜君，啸咤从此兴。", "千金答漂母，万古共嗟称。", "而我竟何为？寒苦坐相仍。", "长风入短袂，内手如怀冰。", "故友不相恤，新交宁见矜？", "摧残槛中虎，羁绁韝上鹰。", "何时腾风云，搏击申所能？\n"]}, 
{"title": "自梁园至敬亭山见会公谈陵阳山水兼期同游因有此赠", "eras": ["唐代"], "author": ["李白"], "content": ["\n我随秋风来，瑶草恐衰歇。", "中途寡名山，安得弄云月？", "渡江如昨日，黄叶向人飞。", "敬亭惬素尚，弭棹流清辉。", "冰谷明且秀，陵峦抱江城。", "粲粲吴与史，衣冠耀天京。", "水国饶英奇，潜光卧幽草。", "会公真名僧，所在即为宝。", "开堂振白拂，高论横青云。", "雪山扫粉壁，墨客多新文。", "为余话幽栖，且述陵阳美。", "天开白龙潭，月映清秋水。", "黄山望石柱，突兀谁开张？", "黄鹤久不来，子安在苍茫。", "东南焉可穷，山鸟飞绝处。", "稠叠千万峰，相连入云去。", "闻此期振策，归来空闭关。", "相思如明月，可望不可攀。", "何当移白足，早晚凌苍山？", "且寄一书札，令予解愁颜。\n"]}, 
{"title": "天门山", "eras": ["唐代"], "author": ["李白"], "content": ["\n迥出江上山。（上山一作山上）", "双峰自相对。", "岸映松色寒。", "石分浪花碎。", "参差远天际。", "缥缈晴霞外。", "落日舟去遥。", "回首沉青霭。\n"]}, 
{"title": "鲁郡尧祠送窦明府薄华还西京（时久病初起作", "eras": ["唐代"], "author": ["李白"], "content": ["\n朝策犁眉騧，举鞭力不堪。强扶愁疾向何处，", "角巾微服尧祠南。长杨扫地不见日，石门喷作金沙潭。", "笑夸故人指绝境，山光水色青于蓝。庙中往往来击鼓，", "尧本无心尔何苦。门前长跪双石人，有女如花日歌舞。", "银鞍绣毂往复回，簸林蹶石鸣风雷。远烟空翠时明灭，", "白鸥历乱长飞雪。红泥亭子赤阑干，碧流环转青锦湍。", "深沉百丈洞海底，那知不有蛟龙蟠。", "君不见绿珠潭水流东海，绿珠红粉沉光彩。", "绿珠楼下花满园，今日曾无一枝在。昨夜秋声阊阖来，", "洞庭木落骚人哀。遂将三五少年辈，登高远望形神开。", "生前一笑轻九鼎，魏武何悲铜雀台。我歌白云倚窗牖，", "尔闻其声但挥手。长风吹月度海来，遥劝仙人一杯酒。", "酒中乐酣宵向分，举觞酹尧尧可闻。", "何不令皋繇拥篲横八极，直上青天挥浮云。", "高阳小饮真琐琐，山公酩酊何如我。竹林七子去道赊，", "兰亭雄笔安足夸。尧祠笑杀五湖水，至今憔悴空荷花。", "尔向西秦我东越，暂向瀛洲访金阙。蓝田太白若可期，", "为余扫洒石上月。\n"]}, 
{"title": "独不见", "eras": ["唐代"], "author": ["李白"], "content": ["\n白马谁家子，黄龙边塞儿。", "天山三丈雪，岂是远行时。", "春蕙忽秋草，莎鸡鸣西池。", "风摧寒棕响，月入霜闺悲。", "忆与君别年，种桃齐蛾眉。", "桃今百馀尺，花落成枯枝。", "终然独不见，流泪空自知。\n"]}, 
{"title": "江夏行", "eras": ["唐代"], "author": ["李白"], "content": ["\n忆昔娇小姿，春心亦自持。", "为言嫁夫婿，得免长相思。 ", "谁知嫁商贾，令人却愁苦。", "自从为夫妻，何曾在乡土。 ", "去年下扬州，相送黄鹤楼。", "眼看帆去远，心逐江水流。 ", "只言期一载，谁谓历三秋。", "使妾肠欲断，恨君情悠悠。 ", "东家西舍同时发，北去南来不逾月。", "未知行李游何方，作个音书能断绝。", "适来往南浦，欲问西江船。 ", "正见当垆女，红妆二八年。", "一种为人妻，独自多悲凄。 ", "对镜便垂泪，逢人只欲啼。", "不如轻薄儿，旦暮长相随。 ", "悔作商人妇，青春长别离。", "如今正好同欢乐，君去容华谁得知。\n"]}, 
{"title": "效古其一", "eras": ["唐代"], "author": ["李白"], "content": ["\n朝入天苑中，谒帝蓬莱宫。青山映辇道，碧树摇苍空。", "谬题金闺籍，得与银台通。待诏奉明主，抽毫颂清风。", "归时落日晚，躞蹀浮云骢。人马本无意，飞驰自豪雄。", "入门紫鸳鸯，金井双梧桐。清歌弦古曲，美酒沽新丰。", "快意且为乐，列筵坐群公。光景不可留，生世如转蓬。", "早达胜晚遇，羞比垂钓翁。\n"]}, 
{"title": "安州应城玉女汤作", "eras": ["唐代"], "author": ["李白"], "content": ["\n神女殁幽境，汤池流大川。", "阴阳结炎炭，造化开灵泉。", "地底烁朱火，沙旁歊素烟。", "沸珠跃明月，皎镜涵空天。", "气浮兰芳满，色涨桃花然。", "精览万殊入，潜行七泽连。", "愈疾功莫尚，变盈道乃全。", "濯缨掬清泚，晞发弄潺湲。", "散下楚王国，分浇宋玉田。", "可以奉巡幸，奈何隔穷偏。", "独随朝宗水，赴海输微涓。\n"]}, 
{"title": "江夏赠韦南陵冰", "eras": ["唐代"], "author": ["李白"], "content": ["\n胡骄马惊沙尘起，胡雏饮马天津水。", "君为张掖近酒泉，我窜三色九千里。(三色 一作：三巴)", "天地再新法令宽，夜郎迁客带霜寒。 ", "西忆故人不可见，东风吹梦到长安。", "宁期此地忽相遇，惊喜茫如堕烟雾。", "玉箫金管喧四筵，苦心不得申长句。 ", "昨日绣衣倾绿尊，病如桃李竟何言。", "昔骑天子大宛马，今乘款段诸侯门。", "赖遇南平豁方寸，复兼夫子持清论。 ", "有似山开万里云，四望青天解人闷。", "人闷还心闷，苦辛长苦辛。", "愁来饮酒二千石，寒灰重暖生阳春。 ", "山公醉后能骑马，别是风流贤主人。", "头陀云月多僧气，山水何曾称人意。", "不然鸣笳按鼓戏沧流，呼取江南女儿歌棹讴。", "我且为君槌碎黄鹤楼，君亦为吾倒却鹦鹉洲。", "赤壁争雄如梦里，且须歌舞宽离忧。\n"]}, 
{"title": "洞庭醉后送绛州吕使君果流澧州", "eras": ["唐代"], "author": ["李白"], "content": ["\n昔别若梦中，天涯忽相逢。洞庭破秋月，纵酒开愁容。\n", "\n赠剑刻玉字，延平两蛟龙。送君不尽意，书及雁回峰。\n"]}, 
{"title": "送崔氏昆季之金陵 （一作秋夜崔八丈水亭送", "eras": ["唐代"], "author": ["李白"], "content": ["\n放歌倚东楼，行子期晓发。秋风渡江来，吹落山上月。", "主人出美酒，灭烛延清光。二崔向金陵，安得不尽觞。", "水客弄归棹，云帆卷轻霜。扁舟敬亭下，五两先飘扬。", "峡石入水花，碧流日更长。思君无岁月，西笑阻河梁。\n"]}, 
{"title": "夜宿山寺", "eras": ["唐代"], "author": ["李白"], "content": ["\n危楼高百尺，手可摘星辰。", "不敢高声语，恐惊天上人。\n"]}, 
{"title": "梦游天姥吟留别", "eras": ["唐代"], "author": ["李白"], "content": ["\n海客谈瀛洲，烟涛微茫信难求。", "越人语天姥，云霞明灭或可睹。", "天姥连天向天横，势拔五岳掩赤城。", "天台四万八千丈，对此欲倒东南倾。", "我欲因之梦吴越，一夜飞度镜湖月。", "湖月照我影，送我至剡溪。", "谢公宿处今尚在，渌水荡漾清猿啼。", "脚著谢公屐，身登青云梯。", "半壁见海日，空中闻天鸡。", "千岩万转路不定，迷花倚石忽已暝。", "熊咆龙吟殷岩泉，栗深林兮惊层巅。", "云青青兮欲雨，水澹澹兮生烟。", "列缺霹雳，丘峦崩摧。洞天石扉，訇然中开。", "青冥浩荡不见底，日月照耀金银台。", "霓为衣兮风为马，云之君兮纷纷而来下。", "虎鼓瑟兮鸾回车，仙之人兮列如麻。", "忽魂悸以魄动，恍惊起而长嗟。", "惟觉时之枕席，失向来之烟霞。", "世间行乐亦如此，古来万事东流水。", "别君去时何时还，且放白鹿青崖间，", "须行即骑访名山。安能摧眉折腰事权贵，", "使我不得开心颜。\n"]}, 
{"title": "春滞沅湘有怀山中", "eras": ["唐代"], "author": ["李白"], "content": ["\n沅湘春色还，风暖烟草绿。古之伤心人，于此肠断续。\n", "\n予非怀沙客，但美采菱曲。所愿归东山，寸心于此足。\n"]}, 
{"title": "游水西简郑明府", "eras": ["唐代"], "author": ["李白"], "content": ["\n天宫水西寺，云锦照东郭。清湍鸣回溪，绿水绕飞阁。\n", "\n凉风日潇洒，幽客时憩泊。五月思貂裘，谓言秋霜落。\n", "\n石萝引古蔓，岸笋开新箨。吟玩空复情，相思尔佳作。\n", "\n郑公诗人秀，逸韵宏寥廓。何当一来游，惬我雪山诺。\n"]}, 
{"title": "赠临□县令皓弟 时被讼停官 【名水旁】", "eras": ["唐代"], "author": ["李白"], "content": ["\n陶令去彭泽，茫然太古心。大音自成曲，但奏无弦琴。", "钓水路非远，连鳌意何深。终期龙伯国，与尔相招寻。\n"]}, 
{"title": "系寻阳，上崔相涣三首", "eras": ["唐代"], "author": ["李白"], "content": ["\n邯郸四十万，同日陷长平。能回造化笔，或冀一人生。\n", "\n毛遂不堕井，曾参宁杀人。虚言误公子，投杼惑慈亲。\n", "\n白璧双明月，方知一玉真。\n", "\n虚传一片雨，枉作阳台神。纵为梦里相随去，\n", "\n不是襄王倾国人。\n"]}, 
{"title": "东鲁门泛舟其二", "eras": ["唐代"], "author": ["李白"], "content": ["\n水作青龙盘石堤。", "桃花夹岸鲁门西。", "若教月下乘舟去。", "何啻风流到剡溪。\n"]}, 
{"title": "铜官山醉後绝句", "eras": ["唐代"], "author": ["李白"], "content": ["\n我爱铜官乐，千年未拟还。要须回舞袖，拂尽五松山。\n"]}, 
{"title": "送别得书字", "eras": ["唐代"], "author": ["李白"], "content": ["\n水色南天远，舟行若在虚。", "迁人发佳兴，吾子访闲居。", "日落看归鸟，潭澄羡跃鱼。", "圣朝思贾谊，应降紫泥书。\n"]}, 
{"title": "独酌清溪江石上寄权昭夷", "eras": ["唐代"], "author": ["李白"], "content": ["\n我携一樽酒，独上江祖石。自从天地开，更长几千尺。", "举杯向天笑，天回日西照。永愿坐此石，长垂严陵钓。", "寄谢山中人，可与尔同调。\n"]}, 
{"title": "古风其一", "eras": ["唐代"], "author": ["李白"], "content": ["\n大雅久不作，吾衰竟谁陈。", "王风委蔓草，战国多荆榛。", "龙虎相啖食，兵戈逮狂秦。", "正声何微茫，哀怨起骚人。", "扬马激颓波，开流荡无垠。", "废兴虽万变，宪章亦已沦。", "自从建安来，绮丽不足珍。", "圣代复元古，垂衣贵清真。", "群才属休明，乘运共跃鳞。", "文质相炳焕，众星罗秋旻。", "我志在删述，垂辉映千春。", "希圣如有立，绝笔于获麟。\n"]}, 
{"title": "相和歌辞。白头吟二首", "eras": ["唐代"], "author": ["李白"], "content": ["\n锦水东北流，波荡双鸳鸯。雄巢汉宫树，雌弄秦草芳。\n", "\n宁同万死碎绮翼，不忍云间两分张。此时阿娇正娇妒，\n", "\n独坐长门愁日暮。但愿君恩顾妾深，岂惜黄金将买赋。\n", "\n相如作赋得黄金，丈夫好新多异心，一朝将聘茂陵女，\n", "\n文君因赠白头吟。东流不作西归水，落花辞条归故林。\n", "\n兔丝固无情，随风任颠倒。谁使女萝枝，而来强萦抱。\n", "\n两草犹一心，人心不如草。莫卷龙须席，从他生网丝。\n", "\n且留琥珀枕，或有梦来时。覆水再收岂满杯，\n", "\n弃妾已去难重回。古时得意不相负，只今惟见青陵台。\n", "\n锦水东流碧，波荡双鸳鸯。雄巢汉宫树，雌弄秦草芳。\n", "\n相如去蜀谒武帝，赤车驷马生辉光。一朝再览大人作，\n", "\n万乘忽欲凌云翔。闻道阿娇失恩宠，千金买赋要君王。\n", "\n相如不忆贫贱日，官高金多聘私室。茂陵姝子皆见求，\n", "\n文君欢爱从此毕。泪如双泉水，行堕紫罗襟。\n", "\n五起鸡三唱，清晨白头吟。长吁不整绿云鬓，\n", "\n仰诉青天哀怨深。城崩杞梁妻，谁道土无心。\n", "\n东流不作西归水，落花辞枝羞故林。头上玉燕钗，\n", "\n是妾嫁时物，赠君表相思，罗袖幸时拂。莫卷龙须席，\n", "\n从他生网丝，且留琥珀枕，还有梦来时。鹔鹴裘在锦屏上，\n", "\n自君一挂无由披。妾有秦楼镜，照心胜照井。\n", "\n愿持照新人，双对可怜影。覆水却收不满杯，\n", "\n相如还谢文君回。古来得意不相负，只今惟有青陵台。\n"]}, 
{"title": "寓言三首", "eras": ["唐代"], "author": ["李白"], "content": ["\n周公负斧扆，成王何夔夔。武王昔不豫，剪爪投河湄。\n", "\n贤圣遇谗慝，不免人君疑。天风拔大木，禾黍咸伤萎。\n", "\n管蔡扇苍蝇，公赋鸱鸮诗。金縢若不启，忠信谁明之。\n", "\n摇裔双彩凤，婉娈三青禽。往还瑶台里，鸣舞玉山岑。\n", "\n以欢秦娥意，复得王母心。区区精卫鸟，衔木空哀吟。\n", "\n长安春色归，先入青门道。绿杨不自持，从风欲倾倒。\n", "\n海燕还秦宫，双飞入帘栊。相思不相见，托梦辽城东。\n"]}, 
{"title": "秋登宣城谢眺北楼", "eras": ["唐代"], "author": ["李白"], "content": ["\n江城如画里，山晓望晴空。", "两水夹明镜，双桥落彩虹。", "人烟寒橘柚，秋色老梧桐。", "谁念北楼上，临风怀谢公。\n"]}, 
{"title": "赠华州王司士", "eras": ["唐代"], "author": ["李白"], "content": ["\n淮水不绝涛澜高，盛德未泯生英髦。\n", "\n知君先负庙堂器，今日还须赠宝刀。\n"]}, 
{"title": "估客行", "eras": ["唐代"], "author": ["李白"], "content": ["\n海客乘天风，将船远行役。", "譬如云中鸟，一去无踪迹。\n"]}, 
{"title": "凤台曲", "eras": ["唐代"], "author": ["李白"], "content": ["\n尝闻秦帝女，传得凤凰声。是日逢仙子，当时别有情。\n", "\n人吹彩箫去，天借绿云迎。曲在身不返，空馀弄玉名。\n"]}, 
{"title": "咏方广诗", "eras": ["唐代"], "author": ["李白"], "content": ["\n圣寺闲栖睡眼醒，此时何处最幽清？", "满窗明月天风静，玉磬时闻一两声。\n"]}, 
{"title": "越女词五首", "eras": ["唐代"], "author": ["李白"], "content": ["\n", "\n", "\n", "\n", "\n", "\n"]}, 
{"title": "姑孰十咏。天门山", "eras": ["唐代"], "author": ["李白"], "content": ["\n迥出江山上，双峰自相对。岸映松色寒，石分浪花碎。\n", "\n参差远天际，缥缈晴霞外。落日舟去遥，回首沉青霭。\n", "\n"]}, 
{"title": "送崔度还吴（度，故人礼部员外国辅之子）", "eras": ["唐代"], "author": ["李白"], "content": ["\n幽燕沙雪地，万里尽黄云。朝吹归秋雁，南飞日几群。\n", "\n中有孤凤雏，哀鸣九天闻。我乃重此鸟，彩章五色分。\n", "\n胡为杂凡禽，雏鹜轻贱君。举手捧尔足，疾心若火焚。\n", "\n拂羽泪满面，送之吴江濆。去影忽不见，踌躇日将曛。\n"]}, 
{"title": "题舒州司空山瀑布", "eras": ["唐代"], "author": ["李白"], "content": ["\n断崖如削瓜，岚光破崖绿。天河从中来，白云涨川谷。\n", "\n玉案赤文字，世眼不可读。摄身凌青霄，松风拂我足。\n"]}, 
{"title": "赠宣州灵源寺仲浚公", "eras": ["唐代"], "author": ["李白"], "content": ["\n敬亭白云气，秀色连苍梧。下映双溪水，如天落镜湖。", "此中积龙象，独许浚公殊。风韵逸江左，文章动海隅。", "观心同水月，解领得明珠。今日逢支遁，高谈出有无。\n"]}, 
{"title": "登邯郸洪波台置酒观发兵", "eras": ["唐代"], "author": ["李白"], "content": ["\n我把两赤羽，来游燕赵间。", "天狼正可射，感激无时闲。", "观兵洪波台，倚剑望玉关。", "请缨不系越，且向燕然山。", "风引龙虎旗，歌钟昔追攀。", "击筑落高月，投壶破愁颜。", "遥知百战胜，定扫鬼方还。\n"]}, 
{"title": "送韩侍御之广德", "eras": ["唐代"], "author": ["李白"], "content": ["\n昔日绣衣何足荣，今宵贳酒与君倾。", "暂就东山赊月色，酣歌一夜送泉明。\n"]}, 
{"title": "飞龙引", "eras": ["唐代"], "author": ["李白"], "content": ["\n黄帝铸鼎于荆山，炼丹砂。丹砂成黄金，", "骑龙飞上太清家。云愁海思令人嗟，宫中彩女颜如花。", "飘然挥手凌紫霞，从风纵体登鸾车。登鸾车，侍轩辕，", "遨游青天中，其乐不可言。", "鼎湖流水清且闲，轩辕去时有弓剑，古人传道留其间。", "后宫婵娟多花颜，乘鸾飞烟亦不还，骑龙攀天造天关。", "造天关，闻天语，长云河车载玉女。载玉女，过紫皇，", "紫皇乃赐白兔所捣之药方，后天而老凋三光。", "下视瑶池见王母，蛾眉萧飒如秋霜。\n"]}, 
{"title": "寻阳紫极宫感秋作", "eras": ["唐代"], "author": ["李白"], "content": ["\n何处闻秋声，翛翛北窗竹。回薄万古心，揽之不盈掬。\n", "\n静坐观众妙，浩然媚幽独。白云南山来，就我檐下宿。\n", "\n懒从唐生决，羞访季主卜。四十九年非，一往不可复。\n", "\n野情转萧洒，世道有翻覆。陶令归去来，田家酒应熟。\n"]}, 
{"title": "南陵五松山别荀七", "eras": ["唐代"], "author": ["李白"], "content": ["\n君即颍水荀，何惭许郡宾。", "相逢太史奏，应是聚宝人。", "玉隐且在石，兰枯还见春。", "俄成万里别，立德贵清真。\n"]}, 
{"title": "白田马上闻莺", "eras": ["唐代"], "author": ["李白"], "content": ["\n黄鹂啄紫椹，五月鸣桑枝。", "我行不记日，误作阳春时。", "蚕老客未归，白田已缫丝。", "驱马又前去，扪心空自悲。\n"]}, 
{"title": "江上寄巴东故人", "eras": ["唐代"], "author": ["李白"], "content": ["\n汉水波浪远，巫山云雨飞。东风吹客梦，西落此中时。\n", "\n觉后思白帝，佳人与我违。瞿塘饶贾客，音信莫令稀。\n"]}, 
{"title": "夜别张五", "eras": ["唐代"], "author": ["李白"], "content": ["\n吾多张公子，别酌酣高堂。听歌舞银烛，把酒轻罗裳。\n", "\n横笛弄秋月，琵琶弹陌桑。龙泉解锦带，为尔倾千觞。\n"]}, 
{"title": "东海有勇妇 代关中有贤女", "eras": ["唐代"], "author": ["李白"], "content": ["\n梁山感杞妻，恸哭为之倾。金石忽暂开，都由激深情。", "东海有勇妇，何惭苏子卿。学剑越处子，超然若流星。", "损躯报夫仇，万死不顾生。白刃耀素雪，苍天感精诚。", "十步两躩跃，三呼一交兵。斩首掉国门，蹴踏五藏行。", "豁此伉俪愤，粲然大义明。北海李使君，飞章奏天庭。", "舍罪警风俗，流芳播沧瀛。名在列女籍，竹帛已光荣。", "淳于免诏狱，汉主为缇萦。津妾一棹歌，脱父于严刑。", "十子若不肖，不如一女英。豫让斩空衣，有心竟无成。", "要离杀庆忌，壮夫所素轻。妻子亦何辜，焚之买虚声。", "岂如东海妇，事立独扬名。\n"]}, 
{"title": "流夜郎永华寺，寄寻阳群官", "eras": ["唐代"], "author": ["李白"], "content": ["\n朝别凌烟楼，贤豪满行舟。暝投永华寺，宾散予独醉。\n", "\n愿结九江流，添成万行泪。写意寄庐岳，何当来此地。\n", "\n天命有所悬，安得苦愁思。\n"]}, 
{"title": "庐山谣寄卢侍御虚舟", "eras": ["唐代"], "author": ["李白"], "content": ["\n我本楚狂人，凤歌笑孔丘。", "手持绿玉杖，朝别黄鹤楼。", "五岳寻仙不辞远，一生好入名山游。", "庐山秀出南斗傍，屏风九叠云锦张。", "影落明湖青黛光，金阙前开二峰长，银河倒挂三石梁。", "香炉瀑布遥相望，回崖沓嶂凌苍苍。", "翠影红霞映朝日，鸟飞不到吴天长。", "登高壮观天地间，大江茫茫去不还。", "黄云万里动风色，白波九道流雪山。", "好为庐山谣，兴因庐山发。", "闲窥石镜清我心，谢公行处苍苔没。", "早服还丹无世情，琴心三叠道初成。", "遥见仙人彩云里，手把芙蓉朝玉京。", "先期汗漫九垓上，愿接卢敖游太清。\n"]}, 
{"title": "送张舍人之江东", "eras": ["唐代"], "author": ["李白"], "content": ["\n张翰江东去，正值秋风时。", "天清一雁远，海阔孤帆迟。", "白日行欲暮，沧波杳难期。", "吴洲如见月，千里幸相思。\n"]}, 
{"title": "感时留别从兄徐王延年从弟延陵", "eras": ["唐代"], "author": ["李白"], "content": ["\n天籁何参差，噫然大块吹。玄元包橐籥，紫气何逶迤。", "七叶运皇化，千龄光本支。仙风生指树，大雅歌螽斯。", "诸王若鸾虬，肃穆列藩维。哲兄锡茅土，圣代罗荣滋。", "九卿领徐方，七步继陈思。伊昔全盛日，雄豪动京师。", "冠剑朝凤阙，楼船侍龙池。鼓钟出朱邸，金翠照丹墀。", "君王一顾盼，选色献蛾眉。列戟十八年，未曾辄迁移。", "大臣小喑呜，谪窜天南垂。长沙不足舞，贝锦且成诗。", "佐郡浙江西，病闲绝驱驰。阶轩日苔藓，鸟雀噪檐帷。", "时乘平肩舆，出入畏人知。北宅聊偃憩，欢愉恤茕嫠。", "羞言梁苑地，烜赫耀旌旗。兄弟八九人，吴秦各分离。", "大贤达机兆，岂独虑安危。小子谢麟阁，雁行忝肩随。", "令弟字延陵，凤毛出天姿。清英神仙骨，芬馥茝兰蕤。", "梦得春草句，将非惠连谁。深心紫河车，与我特相宜。", "金膏犹罔象，玉液尚磷缁。伏枕寄宾馆，宛同清漳湄。", "药物多见馈，珍羞亦兼之。谁道溟渤深，犹言浅恩慈。", "鸣蝉游子意，促织念归期。骄阳何太赫，海水烁龙龟。", "百川尽凋枯，舟楫阁中逵。策马摇凉月，通宵出郊圻。", "泣别目眷眷，伤心步迟迟。愿言保明德，王室伫清夷。", "掺袂何所道，援毫投此辞。\n"]}, 
{"title": "横江词其三", "eras": ["唐代"], "author": ["李白"], "content": ["\n横江西望阻西秦，", "汉水东连扬子津。", "白浪如山那可渡，", "狂风愁杀峭帆人。\n"]}, 
{"title": "经乱后将避地剡中留赠崔宣城", "eras": ["唐代"], "author": ["李白"], "content": ["\n双鹅飞洛阳，五马渡江徼。", "何意上东门，胡雏更长啸。", "中原走豺虎，烈火焚宗庙。", "太白昼经天，颓阳掩馀照。", "王城皆荡覆，世路成奔峭。", "四海望长安，颦眉寡西笑。", "苍生疑落叶，白骨空相吊。", "连兵似雪山，破敌谁能料？", "我垂北溟翼，且学南山豹。", "崔子贤主人，欢娱每相召。", "胡床紫玉笛，却坐青云叫。", "杨花满州城，置酒同临眺。", "忽思剡溪去，水石远清妙。", "雪尽天地明，风开湖山貌。", "闷为洛生咏，醉发吴越调。", "赤霞动金光，日足森海峤。", "独散万古意，闲垂一溪钓。", "猿近天上啼，人移月边棹。", "无以墨绶苦，来求丹砂要。", "华发长折腰，将贻陶公诮。\n"]}, 
{"title": "赋得白鹭鸶送宋少府入三峡", "eras": ["唐代"], "author": ["李白"], "content": ["\n白鹭拳一足，月明秋水寒。", "人惊远飞去，直向使君滩。\n"]}, 
{"title": "送贺宾客归越", "eras": ["唐代"], "author": ["李白"], "content": ["\n镜湖流水漾清波，狂客归舟逸兴多。 ", "山阴道士如相见，应写黄庭换白鹅。\n"]}, 
{"title": "捣衣篇", "eras": ["唐代"], "author": ["李白"], "content": ["\n闺里佳人年十馀，嚬蛾对影恨离居。", "忽逢江上春归燕，衔得云中尺素书。", "玉手开缄长叹息，狂夫犹戍交河北。", "万里交河水北流，愿为双燕泛中洲。", "君边云拥青丝骑，妾处苔生红粉楼。", "楼上春风日将歇，谁能揽镜看愁发？", "晓吹员管随落花，夜捣戎衣向明月。", "明月高高刻漏长，真珠帘箔掩兰堂。", "横垂宝幄同心结，半拂琼筵苏合香。", "琼筵宝幄连枝锦，灯烛荧荧照孤寝。", "有便凭将金剪刀，为君留下相思枕。", "摘尽庭兰不见君，红巾拭泪生氤氲，", "明年若更征边塞，愿作阳台一段云。\n"]}, 
{"title": "赠潘侍御论钱少阳", "eras": ["唐代"], "author": ["李白"], "content": ["\n绣衣柱史何昂藏，铁冠白笔横秋霜。三军论事多引纳，\n", "\n阶前虎士罗干将。虽无二十五老者，且有一翁钱少阳。\n", "\n眉如松雪齐四皓，调笑可以安储皇。君能礼此最下士，\n", "\n九州拭目瞻清光。\n"]}, 
{"title": "中丞宋公以吴兵三千赴河南军次寻阳脱余之囚", "eras": ["唐代"], "author": ["李白"], "content": ["\n独坐清天下，专征出海隅。九江皆渡虎，三郡尽还珠。", "组练明秋浦，楼船入郢都。风高初选将，月满欲平胡。", "杀气横千里，军声动九区。白猿惭剑术，黄石借兵符。", "戎虏行当翦，鲸鲵立可诛。自怜非剧孟，何以佐良图。\n"]}, 
{"title": "自梁园至敬亭山见会公谈陵阳山水兼期同游因", "eras": ["唐代"], "author": ["李白"], "content": ["\n我随秋风来，瑶草恐衰歇。中途寡名山，安得弄云月。", "渡江如昨日，黄叶向人飞。敬亭惬素尚，弭棹流清辉。", "冰谷明且秀，陵峦抱江城。粲粲吴与史，衣冠耀天京。", "水国饶英奇，潜光卧幽草。会公真名僧，所在即为宝。", "开堂振白拂，高论横青云。雪山扫粉壁，墨客多新文。", "为余话幽栖，且述陵阳美。天开白龙潭，月映清秋水。", "黄山望石柱，突兀谁开张。黄鹤久不来，子安在苍茫。", "东南焉可穷，山鸟飞绝处。稠叠千万峰，相连入云去。", "闻此期振策，归来空闭关。相思如明月，可望不可攀。", "何当移白足，早晚凌苍山。且寄一书札，令予解愁颜。\n"]}, 
{"title": "句", "eras": ["唐代"], "author": ["李白"], "content": ["\n借问单楼与同穴，可能银汉胜重泉。\n"]}, 
{"title": "醉后答丁十八以诗讥余捶碎黄鹤楼（此诗杨慎", "eras": ["唐代"], "author": ["李白"], "content": ["\n黄鹤高楼已捶碎，黄鹤仙人无所依。黄鹤上天诉玉帝，", "却放黄鹤江南归。神明太守再雕饰，新图粉壁还芳菲。", "一州笑我为狂客，少年往往来相讥。君平帘下谁家子，", "云是辽东丁令威。作诗调我惊逸兴，白云绕笔窗前飞。", "待取明朝酒醒罢，与君烂漫寻春晖。\n"]}, 
{"title": "题江夏修静寺", "eras": ["唐代"], "author": ["李白"], "content": ["\n我家北海宅，作寺南江滨。空庭无玉树，高殿坐幽人。", "书带留青草，琴堂幂素尘。平生种桃李，寂灭不成春。\n"]}, 
{"title": "访戴天山道士不遇", "eras": ["唐代"], "author": ["李白"], "content": ["\n犬吠水声中，桃花带露浓。(露浓 一作：雨浓)", "树深时见鹿，溪午不闻钟。", "野竹分青霭，飞泉挂碧峰。", "无人知所去，愁倚两三松。\n"]}, 
{"title": "赠华州王司士", "eras": ["唐代"], "author": ["李白"], "content": ["\n淮水不绝涛澜高，盛德未泯生英髦。\n", "\n知君先负庙堂器，今日还须赠宝刀。\n"]}, 
{"title": "寄远其十", "eras": ["唐代"], "author": ["李白"], "content": ["\n鲁缟如玉霜。", "笔题月氏书。(笔一作剪)", "寄书白鹦鹉。", "西海慰离居。", "行数虽不多。", "字字有委曲。", "天末如见之。", "开缄泪相续。", "泪尽恨转深。", "千里同此心。", "(上二句一作", "千里若在眼。", "万里若在心。)", "相思千万里。", "一书值千金。\n"]}, 
{"title": "月下独酌其二", "eras": ["唐代"], "author": ["李白"], "content": ["\n天若不爱酒，", "酒星不在天。", "地若不爱酒，", "地应无酒泉。", "天地既爱酒，", "爱酒不愧天。", "已闻清比圣，", "复道浊如贤。", "贤圣既已饮，", "何必求神仙。", "三杯通大道，", "一斗合自然。", "但得酒中趣，", "勿为醒者传。\n"]}, 
{"title": "以诗代书答元丹丘", "eras": ["唐代"], "author": ["李白"], "content": ["\n青鸟海上来，今朝发何处？", "口衔云锦书，与我忽飞去。", "鸟去凌紫烟，书留绮窗前。", "开缄方一笑，乃是故人传。", "故人深相勖，忆我劳心曲。", "离居在咸阳，三见秦草绿。", "置书双袂间，引领不暂闲。", "长望杳难见，浮云横远山。\n"]}, 
{"title": "入彭蠡经松门观石镜缅怀谢康乐题诗书游览之志", "eras": ["唐代"], "author": ["李白"], "content": ["\n谢公之彭蠡，因此游松门。", "余方窥石镜，兼得穷江源。", "将欲继风雅，岂徒清心魂。", "前赏逾所见，后来道空存。", "况属临泛美，而无洲诸喧。", "漾水向东去，漳流直南奔。", "空濛三川夕，回合千里昏。", "青桂隐遥月，绿枫鸣愁猿。", "水碧或可采，金精秘莫论。", "吾将学仙去，冀与琴高言。\n"]}, 
{"title": "学古思边", "eras": ["唐代"], "author": ["李白"], "content": ["\n衔悲上陇首，肠断不见君。流水若有情，幽哀从此分。\n", "\n苍茫愁边色，惆怅落日曛。山外接远天，天际复有云。\n", "\n白雁从中来，飞鸣苦难闻。足系一书札，寄言难离群。\n", "\n离群心断绝，十见花成雪。胡地无春晖，征人行不归。\n", "\n相思杳如梦，珠泪湿罗衣。\n"]}, 
{"title": "留别王司马嵩", "eras": ["唐代"], "author": ["李白"], "content": ["\n鲁连卖谈笑，岂是顾千金。", "陶朱虽相越，本有五湖心。", "余亦南阳子，时为梁甫吟。", "苍山容偃蹇，白日惜颓侵。", "愿一佐明主，功成还旧林。", "西来何所为，孤剑托知音。", "鸟爱碧山远，鱼游沧海深。", "呼鹰过上蔡，卖畚向嵩岑。", "他日闲相访，丘中有素琴。\n"]}, 
{"title": "冬日归旧山", "eras": ["唐代"], "author": ["李白"], "content": ["\n未洗染尘缨，归来芳草平。一条藤径绿，万点雪峰晴。 ", "地冷叶先尽，谷寒云不行。嫩篁侵舍密，古树倒江横。 ", "白犬离村吠，苍苔壁上生。穿厨孤雉过，临屋旧猿鸣。 ", "木落禽巢在，篱疏兽路成。拂床苍鼠走，倒箧素鱼惊。 ", "洗砚修良策，敲松拟素贞。此时重一去，去合到三清。\n"]}, 
{"title": "大庭库", "eras": ["唐代"], "author": ["李白"], "content": ["\n", "\n"]}, 
{"title": "流夜郎半道承恩放还兼欣克复之美书怀示息秀", "eras": ["唐代"], "author": ["李白"], "content": ["\n黄口为人罗，白龙乃鱼服。得罪岂怨天，以愚陷网目。", "鲸鲵未翦灭，豺狼屡翻履。悲作楚地囚，何日秦庭哭。", "遭逢二明主，前后两迁逐。去国愁夜郎，投身窜荒谷。", "半道雪屯蒙，旷如鸟出笼。遥欣克复美，光武安可同。", "天子巡剑阁，储皇守扶风。扬袂正北辰，开襟揽群雄。", "胡兵出月窟，雷破关之东。左扫因右拂，旋收洛阳宫。", "回舆入咸京，席卷六合通。叱咤开帝业，手成天地功。", "大驾还长安，两日忽再中。一朝让宝位，剑玺传无穷。", "愧无秋毫力，谁念矍铄翁。弋者何所慕，高飞仰冥鸿。", "弃剑学丹砂，临炉双玉童。寄言息夫子，岁晚陟方蓬。\n"]}, 
{"title": "自梁园至敬亭山见会公谈陵阳山水兼期同游因", "eras": ["唐代"], "author": ["李白"], "content": ["\n我随秋风来，瑶草恐衰歇。中途寡名山，安得弄云月。", "渡江如昨日，黄叶向人飞。敬亭惬素尚，弭棹流清辉。", "冰谷明且秀，陵峦抱江城。粲粲吴与史，衣冠耀天京。", "水国饶英奇，潜光卧幽草。会公真名僧，所在即为宝。", "开堂振白拂，高论横青云。雪山扫粉壁，墨客多新文。", "为余话幽栖，且述陵阳美。天开白龙潭，月映清秋水。", "黄山望石柱，突兀谁开张。黄鹤久不来，子安在苍茫。", "东南焉可穷，山鸟飞绝处。稠叠千万峰，相连入云去。", "闻此期振策，归来空闭关。相思如明月，可望不可攀。", "何当移白足，早晚凌苍山。且寄一书札，令予解愁颜。\n"]}, 
{"title": "紫藤树", "eras": ["唐代"], "author": ["李白"], "content": ["\n紫藤挂云木，花蔓宜阳春。", "密叶隐歌鸟，香风留美人。\n"]}, 
{"title": "读诸葛武侯传书怀赠长安崔少府叔封昆季", "eras": ["唐代"], "author": ["李白"], "content": ["\n汉道昔云季，群雄方战争。", "霸图各未立，割据资豪英。", "赤伏起颓运，卧龙得孔明。", "当其南阳时，陇亩躬自耕。", "鱼水三顾合，风云四海生。", "武侯立岷蜀，壮志吞咸京。", "何人先见许，但有崔州平。", "余亦草间人，颇怀拯物情。", "晚途值子玉，华发同衰荣。", "托意在经济，结交为弟兄。", "毋令管与鲍，千载独知名。\n"]}, 
{"title": "春日陪杨江宁及诸官宴北湖感古作", "eras": ["唐代"], "author": ["李白"], "content": ["\n昔闻颜光禄，攀龙宴京湖。", "楼船入天镜，帐殿开云衢。", "君王歌大风，如乐丰沛都。", "延年献佳作，邈与诗人俱。", "我来不及此，独立钟山孤。", "杨宰穆清风，芳声腾海隅。", "英僚满四座，粲若琼林敷。", "鹢首弄倒景，峨眉缀明珠。", "新弦采梨园，古舞娇吴歈。", "曲度绕云汉，听者皆欢娱。", "鸡栖何嘈嘈，沿月沸笙竽。", "古之帝宫苑，今乃人樵苏。", "感此劝一觞，愿君覆瓢壶。", "荣盛当作乐，无令后贤吁。\n"]}, 
{"title": "口号赠征君鸿", "eras": ["唐代"], "author": ["李白"], "content": ["\n陶令辞彭泽，梁鸿入会稽。", "我寻高士传，君与古人齐。", "云卧留丹壑，天书降紫泥。", "不知杨伯起，早晚向关西。\n"]}, 
{"title": "送储邕之武昌", "eras": ["唐代"], "author": ["李白"], "content": ["\n黄鹤西楼月，长江万里情。", "春风三十度，空忆武昌城。", "送尔难为别，衔杯惜未倾。", "湖连张乐地，山逐泛舟行。", "诺为楚人重，诗传谢朓清。", "沧浪吾有曲，寄入棹歌声。\n"]}, 
{"title": "草创大还，赠柳官迪", "eras": ["唐代"], "author": ["李白"], "content": ["\n天地为橐籥，周流行太易。造化合元符，交媾腾精魄。\n", "\n自然成妙用，孰知其指的。罗络四季间，绵微无一隙。\n", "\n日月更出没，双光岂云只。姹女乘河车，黄金充辕轭。\n", "\n执枢相管辖，摧伏伤羽翮。朱鸟张炎威，白虎守本宅。\n", "\n相煎成苦老，消铄凝津液。仿佛明窗尘，死灰同至寂。\n", "\n捣冶入赤色，十二周律历。赫然称大还，与道本无隔。\n", "\n白日可抚弄，清都在咫尺。北酆落死名，南斗上生籍。\n", "\n抑予是何者，身在方士格。才术信纵横，世途自轻掷。\n", "\n吾求仙弃俗，君晓损胜益。不向金阙游，思为玉皇客。\n", "\n鸾车速风电，龙骑无鞭策。一举上九天，相携同所适。\n"]}, 
{"title": "登新平楼", "eras": ["唐代"], "author": ["李白"], "content": ["\n去国登兹楼，怀归伤暮秋。", "天长落日远，水净寒波流。", "秦云起岭树，胡雁飞沙洲。", "苍苍几万里，目极令人愁。\n"]}, 
{"title": "在水军宴赠幕府诸侍御", "eras": ["唐代"], "author": ["李白"], "content": ["\n月化五白龙，翻飞凌九天。", "胡沙惊北海，电扫洛阳川。", "虏箭雨宫阙，皇舆成播迁。", "英王受庙略，秉钺清南边。", "云旗卷海雪，金戟罗江烟。", "聚散百万人，弛张在一贤。", "霜台降群彦，水国奉戎旃。", "绣服开宴语，天人借楼船。", "如登黄金台，遥谒紫霞仙。", "卷身编蓬下，冥机四十年。", "宁知草间人，腰下有龙泉。", "浮云在一决，誓欲清幽燕。", "愿与四座公，静谈金匮篇。", "齐心戴朝恩，不惜微躯捐。", "所冀旄头灭，功成追鲁连。\n"]}, 
{"title": "月下独酌其一", "eras": ["唐代"], "author": ["李白"], "content": ["\n花间一壶酒，独酌无相亲。", "举杯邀明月，对影成三人。", "月既不解饮，影徒随我身。", "暂伴月将影，行乐须及春。", "我歌月徘徊，我舞影零乱。", "醒时同交欢，醉后各分散。(同交欢 一作：相交欢)", "永结无情游，相期邈云汉。\n"]}, 
{"title": "答高山人兼呈权、顾二侯", "eras": ["唐代"], "author": ["李白"], "content": ["\n虹霓掩天光，哲后起康济。应运生夔龙，开元扫氛翳。\n", "\n太微廓金镜，端拱清遐裔。轻尘集嵩岳，虚点盛明意。\n", "\n谬挥紫泥诏，献纳青云际。谗惑英主心，恩疏佞臣计。\n", "\n彷徨庭阙下，叹息光阴逝。未作仲宣诗，先流贾生涕。\n", "\n挂帆秋江上，不为云罗制。山海向东倾，百川无尽势。\n", "\n我于鸱夷子，相去千馀岁。运阔英达稀，同风遥执袂。\n", "\n登舻望远水，忽见沧浪枻。高士何处来，虚舟渺安系。\n", "\n衣貌本淳古，文章多佳丽。延引故乡人，风义未沦替。\n", "\n顾侯达语默，权子识通蔽。曾是无心云，俱为此留滞。\n", "\n双萍易飘转，独鹤思凌历。明晨去潇湘，共谒苍梧帝。\n"]}, 
{"title": "与谢良辅游泾川陵岩寺", "eras": ["唐代"], "author": ["李白"], "content": ["\n乘君素舸泛泾西，宛似云门对若溪。\n", "\n且从康乐寻山水，何必东游入会稽。\n"]}, 
{"title": "赠武十七谔", "eras": ["唐代"], "author": ["李白"], "content": ["\n马如一匹练，明日过吴门。乃是要离客，西来欲报恩。\n", "\n笑开燕匕首，拂拭竟无言。狄犬吠清洛，天津成塞垣。\n", "\n爱子隔东鲁，空悲断肠猿。林回弃白璧，千里阻同奔。\n", "\n君为我致之，轻赍涉淮原。精诚合天道，不愧远游魂。\n"]}, 
{"title": "感遇其一", "eras": ["唐代"], "author": ["李白"], "content": ["\n吾爱王子晋，得道伊洛滨。金骨既不毁，玉颜长自春。", "可怜浮丘公，猗靡与情亲。举首白日间，分明谢时人。", "二仙去已远，梦想空殷勤。", "可叹东篱菊，茎疏叶且微。虽言异兰蕙，亦自有芳菲。", "未泛盈樽酒，徒沾清露辉。当荣君不采，飘落欲何依。", "昔余闻姮娥，窃药驻云发。不自娇玉颜，方希炼金骨。", "飞去身莫返，含笑坐明月。紫宫夸蛾眉，随手会凋歇。", "宋玉事楚王，立身本高洁。巫山赋彩云，郢路歌白雪。", "举国莫能和，巴人皆卷舌。一感登徒言，恩情遂中绝。\n"]}, 
{"title": "宿清溪主人", "eras": ["唐代"], "author": ["李白"], "content": ["\n夜到清溪宿，主人碧岩里。", "檐楹挂星斗，枕席响风水。", "月落西山时，啾啾夜猿起。\n"]}, 
{"title": "拟古其十", "eras": ["唐代"], "author": ["李白"], "content": ["\n仙人骑彩凤，昨下阆风岑。", "海水三清浅，桃源一见寻。", "遗我绿玉杯，兼之紫琼琴。", "杯以倾美酒，琴以闲素心。", "二物非世有，何论珠与金。", "琴弹松里风，杯劝天上月。", "风月长相知，世人何倏忽。\n"]}, 
{"title": "黄鹤楼送孟浩然之广陵", "eras": ["唐代"], "author": ["李白"], "content": ["\n故人西辞黄鹤楼，烟花三月下扬州。", "孤帆远影碧空尽，唯见长江天际流。 (唯 通：惟)\n"]}, 
{"title": "行路难·其二", "eras": ["唐代"], "author": ["李白"], "content": ["\n大道如青天，我独不得出。", "羞逐长安社中儿，赤鸡白雉赌梨栗。", "弹剑作歌奏苦声，曳裾王门不称情。", "淮阴市井笑韩信，汉朝公卿忌贾生。", "君不见昔时燕家重郭隗，拥篲折节无嫌猜。", "剧辛乐毅感恩分，输肝剖胆效英才。", "昭王白骨萦蔓草，谁人更扫黄金台？", "行路难，归去来！\n"]}, 
{"title": "落日忆山中", "eras": ["唐代"], "author": ["李白"], "content": ["\n雨后烟景绿，晴天散馀霞。东风随春归，发我枝上花。 ", "花落时欲暮，见此令人嗟。愿游名山去，学道飞丹砂。\n"]}, 
{"title": "秋日鲁郡尧祠亭上宴别杜补阙范侍御", "eras": ["唐代"], "author": ["李白"], "content": ["\n我觉秋兴逸，谁云秋兴悲？", "山将落日去，水与晴空宜。", "鲁酒白玉壶，送行驻金羁。", "歇鞍憩古木，解带挂横枝。", "歌鼓川上亭，曲度神飙吹。", "云归碧海夕，雁没青天时。", "相失各万里，茫然空尔思。\n"]}, 
{"title": "金陵歌，送别范宣", "eras": ["唐代"], "author": ["李白"], "content": ["\n石头巉岩如虎踞，凌波欲过沧江去。钟山龙盘走势来，", "秀色横分历阳树。四十馀帝三百秋，功名事迹随东流。", "白马小儿谁家子，泰清之岁来关囚。金陵昔时何壮哉，", "席卷英豪天下来。冠盖散为烟雾尽，金舆玉座成寒灰。", "扣剑悲吟空咄嗟，梁陈白骨乱如麻。天子龙沉景阳井，", "谁歌玉树后庭花。此地伤心不能道，目下离离长春草。", "送尔长江万里心，他年来访南山老。\n"]}, 
{"title": "寄远其九", "eras": ["唐代"], "author": ["李白"], "content": ["\n长短春草绿。", "缘阶如有情。", "卷施心独苦。", "抽却死还生。", "睹物知妾意。", "希君种後庭。", "闲时当采掇。", "念此莫相轻。\n"]}, 
{"title": "口号 （一作口号留别金陵诸公 ）", "eras": ["唐代"], "author": ["李白"], "content": ["\n食出野田美，酒临远水倾。东流若未尽，应见别离情。\n"]}, 
{"title": "游溧阳北湖亭望瓦屋山怀古赠同旅 / 赠孟浩然", "eras": ["唐代"], "author": ["李白"], "content": ["\n朝登北湖亭，遥望瓦屋山。", "天清白露下，始觉秋风还。", "游子托主人，仰观眉睫间。", "目色送飞鸿，邈然不可攀。", "长吁相劝勉，何事来吴关？", "闻有贞义女，振穷溧水湾。", "清光了在眼，白日如披颜。", "高坟五六墩，崒兀栖猛虎。", "遗迹翳九泉，芳名动千古。", "子胥昔乞食，此女倾壶浆。", "运开展宿愤，入楚鞭平王。", "凛冽天地间，闻名若怀霜。", "壮夫或未达，十步九太行。", "与君拂衣去，万里同翱翔。\n"]}, 
{"title": "口号吴王美人半醉", "eras": ["唐代"], "author": ["李白"], "content": ["\n风动荷花水殿香，姑苏台上宴吴王。", "西施醉舞娇无力，笑倚东窗白玉床。\n"]}, 
{"title": "对雨", "eras": ["唐代"], "author": ["李白"], "content": ["\n卷帘聊举目，露湿草绵芊。", "古岫藏云毳，空庭织碎烟。", "水纹愁不起，风线重难牵。", "尽日扶犁叟，往来江树前。\n"]}, 
{"title": "酬裴侍御对雨感时见赠", "eras": ["唐代"], "author": ["李白"], "content": ["\n雨色秋来寒，风严清江爽。孤高绣衣人，潇洒青霞赏。 ", "平生多感激，忠义非外奖。祸连积怨生，事及徂川往。 ", "楚邦有壮士，鄢郢翻扫荡。申包哭秦庭，泣血将安仰。 ", "鞭尸辱已及，堂上罗宿莽。颇似今之人，蟊贼陷忠谠。 ", "渺然一水隔，何由税归鞅。日夕听猿怨，怀贤盈梦想。\n"]}, 
{"title": "答高山人兼呈权、顾二侯", "eras": ["唐代"], "author": ["李白"], "content": ["\n虹霓掩天光，哲后起康济。应运生夔龙，开元扫氛翳。\n", "\n太微廓金镜，端拱清遐裔。轻尘集嵩岳，虚点盛明意。\n", "\n谬挥紫泥诏，献纳青云际。谗惑英主心，恩疏佞臣计。\n", "\n彷徨庭阙下，叹息光阴逝。未作仲宣诗，先流贾生涕。\n", "\n挂帆秋江上，不为云罗制。山海向东倾，百川无尽势。\n", "\n我于鸱夷子，相去千馀岁。运阔英达稀，同风遥执袂。\n", "\n登舻望远水，忽见沧浪枻。高士何处来，虚舟渺安系。\n", "\n衣貌本淳古，文章多佳丽。延引故乡人，风义未沦替。\n", "\n顾侯达语默，权子识通蔽。曾是无心云，俱为此留滞。\n", "\n双萍易飘转，独鹤思凌历。明晨去潇湘，共谒苍梧帝。\n"]}, 
{"title": "代美人愁镜其二", "eras": ["唐代"], "author": ["李白"], "content": ["\n美人赠此盘龙之宝镜。", "烛我金缕之罗衣。", "时将红袖拂明月。", "为惜普照之余晖。", "影中金鹊飞不灭。", "台下青鸾思独绝。", "藁砧一别若箭弦。", "去有日。", "来无年。", "狂风吹却妾心断。", "玉箸并堕菱花前。\n"]}, 
{"title": "天马歌", "eras": ["唐代"], "author": ["李白"], "content": ["\n天马来出月支窟，背为虎文龙翼骨。", "嘶青云，振绿发，兰筋权奇走灭没。", "腾昆仑，历西极，四足无一蹶。", "鸡鸣刷燕晡秣越，神行电迈蹑慌惚。", "天马呼，飞龙趋，目明长庚臆双凫。", "尾如流星首渴乌，口喷红光汗沟朱。", "曾陪时龙蹑天衢，羁金络月照皇都。", "逸气棱棱凌九区，白璧如山谁敢沽。", "回头笑紫燕，但觉尔辈愚。", "天马奔，恋君轩，駷跃惊矫浮云翻。", "万里足踯躅，遥瞻阊阖门。", "不逢寒风子，谁采逸景孙。", "白云在青天，丘陵远崔嵬。", "盐车上峻坂，倒行逆施畏日晚。", "伯乐翦拂中道遗，少尽其力老弃之。", "愿逢田子方，恻然为我悲。", "虽有玉山禾，不能疗苦饥。", "严霜五月凋桂枝，伏枥衔冤摧两眉。", "请君赎献穆天子，犹堪弄影舞瑶池。\n"]}, 
{"title": "送长沙陈太守二首", "eras": ["唐代"], "author": ["李白"], "content": ["\n长沙陈太守，逸气凌青松。英主赐五马，本是天池龙。\n", "\n湘水回九曲，衡山望五峰。荣君按节去，不及远相从。\n", "\n七郡长沙国，南连湘水滨。定王垂舞袖，地窄不回身。\n", "\n莫小二千石，当安远俗人。洞庭乡路远，遥羡锦衣春。\n"]}, 
{"title": "姑孰十咏。陵歊台", "eras": ["唐代"], "author": ["李白"], "content": ["\n旷望登古台，台高极人目。叠嶂列远空，杂花间平陆。\n", "\n闲云入窗牖，野翠生松竹。欲览碑上文，苔侵岂堪读。\n"]}, 
{"title": "宫中行乐词其二", "eras": ["唐代"], "author": ["李白"], "content": ["\n柳色黄金嫩，梨花白雪香。", "玉楼巢翡翠，金殿锁鸳鸯。", "选妓随雕辇，征歌出洞房。", "宫中谁第一，飞燕在昭阳。\n"]}, 
{"title": "古风其四十", "eras": ["唐代"], "author": ["李白"], "content": ["\n凤饥不啄粟。", "所食唯琅玕。", "焉能与群鸡。", "刺蹙争一餐。", "朝鸣昆丘树。", "夕饮砥柱湍。", "归飞海路远。", "独宿天霜寒。", "幸遇王子晋。", "结交青云端。", "怀恩未得报。", "感别空长叹。\n"]}, 
{"title": "纪南陵题五松山 （一作南陵五松山感时赠别", "eras": ["唐代"], "author": ["李白"], "content": ["\n圣达有去就，潜光愚其德。鱼与龙同池，龙去鱼不测。", "当时版筑辈，岂知傅说情。一朝和殷羹，光气为列星。", "伊尹生空桑，捐庖佐皇极。桐宫放太甲，摄政无愧色。", "三年帝道明，委质终辅翼。旷哉至人心，万古可为则。", "时命或大缪，仲尼将奈何。鸾凤忽覆巢，麒麟不来过。", "龟山蔽鲁国，有斧且无柯。归来归去来，宵济越洪波。\n"]}, 
{"title": "金陵其三", "eras": ["唐代"], "author": ["李白"], "content": ["\n六代兴亡国。", "三杯为尔歌。", "苑方秦地少。", "山似洛阳多。", "古殿吴花草。", "深宫晋绮罗。", "并随人事灭。", "东逝与沧波。\n"]}, 
{"title": "古风其三十六", "eras": ["唐代"], "author": ["李白"], "content": ["\n抱玉入楚国。", "见疑古所闻。", "良宝终见弃。", "徒劳三献君。", "直木忌先伐。", "芳兰哀自焚。", "盈满天所损。", "沉冥道为群。", "东海泛碧水。（泛一作沉）", "西关乘紫云。", "鲁连及柱史。", "可以蹑清芬。", "(此诗一作", "□来荆山客。【竭立换去】", "谁为珉玉分。", "良宝绝见弃。", "虚持三献君。", "直木忌先伐。", "芬兰哀自焚。", "盈满天所损。", "沉冥道所群。", "东海有碧水。", "西山多白云。", "鲁连及夷齐。", "可以蹑清芬。)\n"]}, 
{"title": "与诸公送陈郎将归衡阳", "eras": ["唐代"], "author": ["李白"], "content": ["\n衡山苍苍入紫冥，下看南极老人星。", "回飙吹散五峰雪，往往飞花落洞庭。", "气清岳秀有如此，郎将一家拖金紫。", "门前食客乱浮云，世人皆比孟尝君。", "江上送行无白璧，临歧惆怅若为分。\n"]}, 
{"title": "宫中行乐词八首", "eras": ["唐代"], "author": ["李白"], "content": ["\n", "\n", "\n", "\n", "\n", "\n", "\n", "\n", "\n"]}, 
{"title": "晓晴", "eras": ["唐代"], "author": ["李白"], "content": ["\n野凉疏雨歇，春色遍萋萋。鱼跃青池满，莺吟绿树低。", "野花妆面湿，山草纽斜齐。零落残云片，风吹挂竹谿。\n"]}, 
{"title": "题东谿公幽居", "eras": ["唐代"], "author": ["李白"], "content": ["\n杜陵贤人清且廉，东谿卜筑岁将淹。", "宅近青山同谢脁，门垂碧柳似陶潜。", "好鸟迎春歌后院，飞花送酒舞前檐。", "客到但知留一醉，盘中只有水晶盐。\n"]}, 
{"title": "登巴陵开元寺西阁赠衡岳僧方外", "eras": ["唐代"], "author": ["李白"], "content": ["\n衡岳有阐士，五峰秀真骨。见君万里心，海水照秋月。", "大臣南溟去，问道皆请谒。洒以甘露言，清凉润肌发。", "明湖落天镜，香阁凌银阙。登眺餐惠风，新花期启发。\n"]}, 
{"title": "赠内", "eras": ["唐代"], "author": ["李白"], "content": ["\n三百六十日，日日醉如泥。虽为", "妇，何异太常妻。\n"]}, 
{"title": "对雪献从兄虞城宰", "eras": ["唐代"], "author": ["李白"], "content": ["\n昨夜梁园里，弟寒兄不知。", "庭前看玉树，肠断忆连枝。\n"]}, 
{"title": "白纻辞 其二", "eras": ["唐代"], "author": ["李白"], "content": ["\n馆娃日落歌吹深。", "月寒江清夜沉沉。", "美人一笑千黄金。", "垂罗舞縠扬哀音。", "郢中白雪且莫吟。", "子夜吴歌动君心。", "动君心。", "冀君赏。", "愿作天池双鸳鸯。", "一朝飞去青云上。\n"]}, 
{"title": "登瓦官阁", "eras": ["唐代"], "author": ["李白"], "content": ["\n晨登瓦官阁，极眺金陵城。", "钟山对北户，淮水入南荣。", "漫漫雨花落，嘈嘈天乐鸣。", "两廊振法鼓，四角吟风筝。", "杳出霄汉上，仰攀日月行。", "山空霸气灭，地古寒阴生。", "寥廓云海晚，苍茫宫观平。", "门馀阊阖字，楼识凤凰名。", "雷作百山动，神扶万栱倾。", "灵光何足贵? 长此镇吴京。\n"]}, 
{"title": "相和歌辞。白头吟二首", "eras": ["唐代"], "author": ["李白"], "content": ["\n锦水东北流，波荡双鸳鸯。雄巢汉宫树，雌弄秦草芳。\n", "\n宁同万死碎绮翼，不忍云间两分张。此时阿娇正娇妒，\n", "\n独坐长门愁日暮。但愿君恩顾妾深，岂惜黄金将买赋。\n", "\n相如作赋得黄金，丈夫好新多异心，一朝将聘茂陵女，\n", "\n文君因赠白头吟。东流不作西归水，落花辞条归故林。\n", "\n兔丝固无情，随风任颠倒。谁使女萝枝，而来强萦抱。\n", "\n两草犹一心，人心不如草。莫卷龙须席，从他生网丝。\n", "\n且留琥珀枕，或有梦来时。覆水再收岂满杯，\n", "\n弃妾已去难重回。古时得意不相负，只今惟见青陵台。\n", "\n锦水东流碧，波荡双鸳鸯。雄巢汉宫树，雌弄秦草芳。\n", "\n相如去蜀谒武帝，赤车驷马生辉光。一朝再览大人作，\n", "\n万乘忽欲凌云翔。闻道阿娇失恩宠，千金买赋要君王。\n", "\n相如不忆贫贱日，官高金多聘私室。茂陵姝子皆见求，\n", "\n文君欢爱从此毕。泪如双泉水，行堕紫罗襟。\n", "\n五起鸡三唱，清晨白头吟。长吁不整绿云鬓，\n", "\n仰诉青天哀怨深。城崩杞梁妻，谁道土无心。\n", "\n东流不作西归水，落花辞枝羞故林。头上玉燕钗，\n", "\n是妾嫁时物，赠君表相思，罗袖幸时拂。莫卷龙须席，\n", "\n从他生网丝，且留琥珀枕，还有梦来时。鹔鹴裘在锦屏上，\n", "\n自君一挂无由披。妾有秦楼镜，照心胜照井。\n", "\n愿持照新人，双对可怜影。覆水却收不满杯，\n", "\n相如还谢文君回。古来得意不相负，只今惟有青陵台。\n"]}, 
{"title": "姑孰十咏·望夫山", "eras": ["唐代"], "author": ["李白"], "content": ["\n颙望临碧空，怨情感离别。江草不知愁，岩花但争发。", "云山万重隔，音信千里绝。春去秋复来，相思几时歇。\n"]}, 
{"title": "咏山樽二首 ( 此首一题咏柳少府山瘿木樽 )", "eras": ["唐代"], "author": ["李白"], "content": ["\n蟠木不雕饰，且将斤斧疏。樽成山岳势，材是栋梁馀。", "外与金罍并，中涵玉醴虚。惭君垂拂拭，遂忝玳筵居。", "拥肿寒山木，嵌空成酒樽。愧无江海量，偃蹇在君门。\n"]}, 
{"title": "与贾至舍人于龙兴寺剪落梧桐枝望灉湖", "eras": ["唐代"], "author": ["李白"], "content": ["\n剪落青梧枝，灉湖坐可窥。雨洗秋山净，林光澹碧滋。\n", "\n水闲明镜转，云绕画屏移。千古风流事，名贤共此时。\n"]}, 
{"title": "赠别从甥高五", "eras": ["唐代"], "author": ["李白"], "content": ["\n鱼目高泰山，不如一玙璠。", "贤甥即明月，声价动天门。", "能成吾宅相，不减魏阳元。", "自顾寡筹略，功名安所存？", "五木思一掷，如绳系穷猿。", "枥中骏马空，堂上醉人喧。", "黄金久已罄，为报故交恩。", "闻君陇西行，使我惊心魂。", "与尔共飘飖，云天各飞翻。", "江水流或卷，此心难具论。", "贫家羞好客，语拙觉辞繁。", "三朝空错莫，对饭却惭冤。", "自笑我非夫，生事多契阔。", "蓄积万古愤，向谁得开豁？", "天地一浮云，此身乃毫末。", "忽见无端倪，太虚可包括。", "去去何足道，临歧空复愁。", "肝胆不楚越，山河亦衾裯。", "云龙若相从，明主会见收。", "成功解相访，溪水桃花流。\n"]}, 
{"title": "高句骊", "eras": ["唐代"], "author": ["李白"], "content": ["\n金花折风帽，白马小迟回。翩翩舞广袖，似鸟海东来。\n"]}, 
{"title": "代寿山答孟少府移文书", "eras": ["唐代"], "author": ["李白"], "content": ["\n", "\n", "\n", "\n", "\n", "\n"]}, 
{"title": "初月", "eras": ["唐代"], "author": ["李白"], "content": ["\n玉蟾离海上，白露湿花时。云畔风生爪，沙头水浸眉。\n", "\n乐哉弦管客，愁杀战征儿。因绝西园赏，临风一咏诗。\n"]}, 
{"title": "相和歌辞。长门怨二首", "eras": ["唐代"], "author": ["李白"], "content": ["\n天回北斗挂西楼，金屋无人萤火流。\n", "\n月光欲到长门殿，别作深宫一段愁。\n", "\n桂殿长愁不记春，黄金四屋起秋尘。\n", "\n夜悬明镜青天上，独照长门宫里人。\n"]}, 
{"title": "题峰顶寺", "eras": ["唐代"], "author": ["李白"], "content": ["\n夜宿峰顶寺。", "举手扪星辰。", "不敢高声语。", "恐惊天上人。\n"]}, 
{"title": "题情深树寄象公", "eras": ["唐代"], "author": ["李白"], "content": ["\n肠断枝上猿，泪添山下樽。白云见我去，亦为我飞翻。\n"]}, 
{"title": "自溧水道哭王炎其二", "eras": ["唐代"], "author": ["李白"], "content": ["\n王公希代宝。", "弃世一何早。", "吊死不及哀。", "殡宫已秋草。", "悲来欲脱剑。", "挂向何枝好。", "哭向茅山虽未摧。", "一生泪尽丹阳道。\n"]}, 
{"title": "古风其十八", "eras": ["唐代"], "author": ["李白"], "content": ["\n天津三月时。", "千门桃与李。", "朝为断肠花。", "暮逐东流水。", "前水复后水。", "古今相续流。", "新人非旧人。", "年年桥上游。", "鸡鸣海色动。", "谒帝罗公侯。", "月落西上阳。", "余辉半城楼。", "衣冠照云日。", "朝下散皇州。", "鞍马如飞龙。", "黄金络马头。", "行人皆辟易。", "志气横嵩丘。", "入门上高堂。", "列鼎错珍羞。", "香风引赵舞。", "清管随齐讴。", "七十紫鸳鸯。", "双双戏庭幽。", "行乐争昼夜。", "自言度千秋。", "功成身不退。", "自古多愆尤。", "黄犬空叹息。", "绿珠成衅雠。", "何如鸱夷子。", "散发棹扁舟。(棹一作弄)\n"]}, 
{"title": "题舒州司空山瀑布", "eras": ["唐代"], "author": ["李白"], "content": ["\n断崖如削瓜，岚光破崖绿。天河从中来，白云涨川谷。\n", "\n玉案赤文字，世眼不可读。摄身凌青霄，松风拂我足。\n"]}, 
{"title": "月下独酌其四", "eras": ["唐代"], "author": ["李白"], "content": ["\n穷愁千万端。", "美酒三百杯。", "愁多酒虽少。", "酒倾愁不来。", "所以知酒圣。", "酒酣心自开。", "辞粟卧首阳。", "屡空饥颜回。", "当代不乐饮。", "虚名安用哉。", "蟹螯即金液。", "糟丘是蓬莱。", "且须饮美酒。", "乘月醉高台。\n"]}, 
{"title": "子夜四时歌：春歌", "eras": ["唐代"], "author": ["李白"], "content": ["\n秦地罗敷女，采桑绿水边。", "素手青条上，红妆白日鲜。", "蚕饥妾欲去，五马莫留连。\n"]}, 
{"title": "赠黄山胡公求白鹇", "eras": ["唐代"], "author": ["李白"], "content": ["\n请以双白璧，买君双白鹇。", "白鹇白如锦，白雪耻容颜。", "照影玉潭里，刷毛琪树间。", "夜栖寒月静，朝步落花闲。", "我愿得此鸟，玩之坐碧山。", "胡公能辍赠，笼寄野人还。\n"]}, 
{"title": "横江词其六", "eras": ["唐代"], "author": ["李白"], "content": ["\n月晕天风雾不开。", "海鲸东蹙百川回。", "惊波一起三山动。", "公无渡河归去来。\n"]}, 
{"title": "自汉阳病酒归寄王明府", "eras": ["唐代"], "author": ["李白"], "content": ["\n去岁左迁夜郎道，琉璃砚水长枯槁。", "今年敕放巫山阳，蛟龙笔翰生辉光。", "圣主还听子虚赋，相如却与论文章。", "愿扫鹦鹉洲，与君醉百场。", "啸起白云飞七泽，歌吟渌水动三湘。", "莫惜连船沽美酒，千金一掷买春芳。\n"]}, 
{"title": "醉後赠从甥高镇", "eras": ["唐代"], "author": ["李白"], "content": ["\n马上相逢揖马鞭，客中相见客中怜。欲邀击筑悲歌饮，", "正值倾家无酒钱。江东风光不借人，枉杀落花空自春。", "黄金逐手快意尽，昨日破产今朝贫。丈夫何事空啸傲，", "不如烧却头上巾。君为进士不得进，我被秋霜生旅鬓。", "时清不及英豪人，三尺童儿重廉蔺。匣中盘剑装鱼昔鱼，", "闲在腰间未用渠。且将换酒与君醉，醉归托宿吴专诸。\n"]}, 
{"title": "乌栖曲", "eras": ["唐代"], "author": ["李白"], "content": ["\n姑苏台上乌栖时，吴王宫里醉西施。", "吴歌楚舞欢未毕， 青山欲衔半边日。", "银箭金壶漏水多，起看秋月坠江波。东方渐高奈乐何！\n"]}, 
{"title": "同族侄评事黯游昌禅师山池其一", "eras": ["唐代"], "author": ["李白"], "content": ["\n远公爱康乐，为我开禅关。萧然松石下，何异清凉山。", "花将色不染，水与心俱闲。一坐度小劫，观空天地间。\n"]}, 
{"title": "游敬亭寄崔侍御（一本作登古城望府中寄崔侍御）", "eras": ["唐代"], "author": ["李白"], "content": ["\n我家敬亭下，辄继谢公作。相去数百年，风期宛如昨。\n", "\n登高素秋月，下望青山郭。俯视鸳鹭群，饮啄自鸣跃。\n", "\n夫子虽蹭蹬，瑶台雪中鹤。独立窥浮云，其心在寥廓。\n", "\n时来顾我笑，一饭葵与藿。世路如秋风，相逢尽萧索。\n", "\n腰间玉具剑，意许无遗诺。壮士不可轻，相期在云阁。\n"]}, 
{"title": "白纻辞三首", "eras": ["唐代"], "author": ["李白"], "content": ["\n", "\n", "\n", "\n"]}, 
{"title": "宿清溪主人", "eras": ["唐代"], "author": ["李白"], "content": ["\n夜到清溪宿，主人碧岩里。", "檐楹挂星斗，枕席响风水。", "月落西山时，啾啾夜猿起。\n"]}, 
{"title": "别东林寺僧", "eras": ["唐代"], "author": ["李白"], "content": ["\n东林送客处，月出白猿啼。", "笑别庐山远，何烦过虎溪。\n"]}, 
{"title": "古风其五十八", "eras": ["唐代"], "author": ["李白"], "content": ["\n我到巫山渚。", "寻古登阳台。", "天空彩云灭。", "地远清风来。", "神女去已久。", "襄王安在哉。", "荒淫竟沦替。", "樵牧徒悲哀。\n"]}, 
{"title": "与贾至舍人于龙兴寺剪落梧桐枝望灉湖", "eras": ["唐代"], "author": ["李白"], "content": ["\n剪落青梧枝，灉湖坐可窥。雨洗秋山净，林光澹碧滋。\n", "\n水闲明镜转，云绕画屏移。千古风流事，名贤共此时。\n"]}, 
{"title": "流夜郎闻酺不预", "eras": ["唐代"], "author": ["李白"], "content": ["\n北阙圣人歌太康，南冠君子窜遐荒。", "汉酺闻奏钧天乐，愿得风吹到夜郎。\n"]}, 
{"title": "赠卢司户", "eras": ["唐代"], "author": ["李白"], "content": ["\n秋色无远近，出门尽寒山。白云遥相识，待我苍梧间。\n", "\n借问卢耽鹤，西飞几岁还。\n"]}, 
{"title": "江上赠窦长史", "eras": ["唐代"], "author": ["李白"], "content": ["\n汉求季布鲁朱家，楚逐伍胥去章华。万里南迁夜郎国，\n", "\n三年归及长风沙。闻道青云贵公子，锦帆游戏西江水。\n", "\n人疑天上坐楼船，水净霞明两重绮。相约相期何太深，\n", "\n棹歌摇艇月中寻。不同珠履三千客，别欲论交一片心。\n"]}, 
{"title": "翰林读书言怀呈集贤诸学士", "eras": ["唐代"], "author": ["李白"], "content": ["\n晨趋紫禁中，夕待金门诏。", "观书散遗帙，探古穷至妙。", "片言苟会心，掩卷忽而笑。", "青蝇易相点，白雪难同调。", "本是疏散人，屡贻褊促诮。", "云天属清朗，林壑忆游眺。", "或时清风来，闲倚栏下啸。", "严光桐庐溪，谢客临海峤。", "功成谢人间，从此一投钓。\n"]}, 
{"title": "南陵五松山别荀七", "eras": ["唐代"], "author": ["李白"], "content": ["\n君即颍水荀，何惭许郡宾。", "相逢太史奏，应是聚宝人。", "玉隐且在石，兰枯还见春。", "俄成万里别，立德贵清真。\n"]}, 
{"title": "子夜四时歌：春歌", "eras": ["唐代"], "author": ["李白"], "content": ["\n秦地罗敷女，采桑绿水边。", "素手青条上，红妆白日鲜。", "蚕饥妾欲去，五马莫留连。\n"]}, 
{"title": "凤凰曲", "eras": ["唐代"], "author": ["李白"], "content": ["\n嬴女吹玉箫，吟弄天上春。", "青鸾不独去，更有携手人。", "影灭彩云断，遗声落西秦。\n"]}, 
{"title": "出妓金陵子呈卢六其二", "eras": ["唐代"], "author": ["李白"], "content": ["\n南国新丰酒。", "东山小妓歌。", "对君君不乐。", "花月奈愁何。\n"]}, 
{"title": "夕霁杜陵登楼寄韦繇", "eras": ["唐代"], "author": ["李白"], "content": ["\n浮阳灭霁景，万物生秋容。登楼送远目，伏槛观群峰。", "原野旷超缅，关河纷杂重。清晖映竹日，翠色明云松。", "蹈海寄遐想，还山迷旧踪。徒然迫晚暮，未果谐心胸。", "结桂空伫立，折麻恨莫从。思君达永夜，长乐闻疏钟。\n"]}, 
{"title": "题元丹丘山居", "eras": ["唐代"], "author": ["李白"], "content": ["\n故人栖东山，自爱丘壑美。", "青春卧空林，白日犹不起。", "松风清襟袖，石潭洗心耳。", "羡君无纷喧，高枕碧霞里。\n"]}, 
{"title": "赠汪伦", "eras": ["唐代"], "author": ["李白"], "content": ["\n", "\n"]}, 
{"title": "别鲁颂", "eras": ["唐代"], "author": ["李白"], "content": ["\n谁道泰山高，下却鲁连节。谁云秦军众，摧却鲁连舌。\n", "\n独立天地间，清风洒兰雪。夫子还倜傥，攻文继前烈。\n", "\n错落石上松，无为秋霜折。赠言镂宝刀，千岁庶不灭。\n"]}, 
{"title": "梁甫吟", "eras": ["唐代"], "author": ["李白"], "content": ["\n长啸梁甫吟，何时见阳春？", "君不见，朝歌屠叟辞棘津，八十西来钓渭滨。", "宁羞白发照清水，逢时壮气思经纶。", "广张三千六百钓，风期暗与文王亲。", "大贤虎变愚不测，当年颇似寻常人。", "君不见，高阳酒徒起草中，长揖山东隆准公。", "入门不拜逞雄辩，两女辍洗来趋风。", "东下齐城七十二，指挥楚汉如旋蓬。", "狂客落魄尚如此，何况壮士当群雄！", "我欲攀龙见明主，雷公砰訇震天鼓。", "帝旁投壶多玉女，三时大笑开电光，倏烁晦冥起风雨。", "阊阖九门不可通，以额扣关阍者怒。", "白日不照我精诚，杞国无事忧天倾。", "猰貐磨牙竞人肉，驺虞不折生草茎。", "手接飞猱搏雕虎，侧足焦原未言苦。", "智者可卷愚者豪，世人见我轻鸿毛。", "力排南山三壮士，齐相杀之费二桃。", "吴楚弄兵无剧孟，亚夫咍尔为徒劳。", "梁甫吟，声正悲。", "张公两龙剑，神物合有时。", "风云感会起屠钓，大人臲屼当安之。\n"]}, 
{"title": "宿无相寺", "eras": ["唐代"], "author": ["李白"], "content": ["\n头陀悬万仞，远眺望华峰。", "聊借金沙水，洗开九芙蓉。", "烟岚随遍览，踏屐走双龙。", "明日登高去，山僧孰与从？", "禅床今暂歇，枕月卧青松。", "更尽闻呼鸟，恍来报晓钟。\n"]}, 
{"title": "幽涧泉", "eras": ["唐代"], "author": ["李白"], "content": ["\n拂彼白石，弹吾素琴。", "幽涧愀兮流泉深，善手明徽高张清。", "心寂历似千古，松飕飗兮万寻。", "中见愁猿吊影而危处兮，叫秋木而长吟。", "客有哀时失职而听者，泪淋浪以沾襟。", "乃缉商缀羽，潺湲成音。", "吾但写声发情于妙指，殊不知此曲之古今。", "幽涧泉，鸣深林。\n"]}, 
{"title": "杂言用投丹阳知己兼奉宣慰判官（以下见《诗纪》）", "eras": ["唐代"], "author": ["李白"], "content": ["\n客从昆仑来，遗我双玉璞。云是古之得道者西王母食之馀，\n", "\n食之可以凌太虚。受之颇谓绝今昔，求识江淮人犹乎比石。\n", "\n如今虽在卞和手，□□正憔悴，了了知之亦何益。\n", "\n恭闻士有调相如，始从镐京还，复欲镐京去。能上秦王殿，\n", "\n何时回光一相眄。欲投君，保君年，幸君持取无弃捐。\n", "\n无弃捐，服之与君俱神仙。\n"]}, 
{"title": "乌牙寺", "eras": ["唐代"], "author": ["李白"], "content": ["\n夜宿乌牙寺，举手扪星辰。", "不取高声语，恐惊天上人。\n"]}, 
{"title": "夜宿山寺", "eras": ["唐代"], "author": ["李白"], "content": ["\n危楼高百尺，手可摘星辰。", "不敢高声语，恐惊天上人。\n"]}, 
{"title": "送内寻庐山女道士李腾空二首", "eras": ["唐代"], "author": ["李白"], "content": ["\n", "\n", "\n"]}, 
{"title": "寄上吴王其三", "eras": ["唐代"], "author": ["李白"], "content": ["\n英明庐江守。", "声誉广平籍。", "洒扫黄金台。", "招邀青云客。", "客曾与天通。", "出入清禁中。", "襄王怜宋玉。", "愿入兰台宫。\n"]}, 
{"title": "中丞宋公以吴兵三千赴河南军次寻阳…囚参谋幕府因赠之", "eras": ["唐代"], "author": ["李白"], "content": ["\n独坐清天下，专征出海隅。九江皆渡虎，三郡尽还珠。\n", "\n组练明秋浦，楼船入郢都。风高初选将，月满欲平胡。\n", "\n杀气横千里，军声动九区。白猿惭剑术，黄石借兵符。\n", "\n戎虏行当翦，鲸鲵立可诛。自怜非剧孟，何以佐良图。\n"]}, 
{"title": "答王十二寒夜独酌有怀", "eras": ["唐代"], "author": ["李白"], "content": ["\n昨夜吴中雪，子猷佳兴发。", "万里浮云卷碧山，青天中道流孤月。", "孤月沧浪河汉清，北斗错落长庚明。", "怀余对酒夜霜白，玉床金井冰峥嵘。", "人生飘忽百年内，且须酣畅万古情。", "君不能狸膏金距学斗鸡，坐令鼻息吹虹霓。", "君不能学哥舒，横行青海夜带刀，西屠石堡取紫袍。", "吟诗作赋北窗里，万言不直一杯水。", "世人闻此皆掉头，有如东风射马耳。", "鱼目亦笑我，谓与明月同。", "骅骝拳跼不能食，蹇驴得志鸣春风。", "《折杨》《黄华》合流俗，晋君听琴枉《清角》。", "《巴人》谁肯和《阳春》，楚地犹来贱奇璞。", "黄金散尽交不成，白首为儒身被轻。 ", "一谈一笑失颜色，苍蝇贝锦喧谤声。", "曾参岂是杀人者？谗言三及慈母惊。", "与君论心握君手，荣辱于余亦何有？", "孔圣犹闻伤凤麟，董龙更是何鸡狗！", "一生傲岸苦不谐，恩疏媒劳志多乖。", "严陵高揖汉天子，何必长剑拄颐事玉阶。", "达亦不足贵，穷亦不足悲。", "韩信羞将绛灌比，祢衡耻逐屠沽儿。", "君不见李北海，英风豪气今何在！", "君不见裴尚书，土坟三尺蒿棘居！", "少年早欲五湖去，见此弥将钟鼎疏。\n"]}, 
{"title": "登高丘而望远", "eras": ["唐代"], "author": ["李白"], "content": ["\n登高丘而望远海，六鳌骨已霜，三山流安在？", "扶桑半摧折，白日沉光彩。银台金阙如梦中，", "秦皇汉武空相待。精卫费木石，鼋鼍无所凭。", "君不见骊山茂陵尽灰灭，牧羊之子来攀登。", "盗贼劫宝玉，精灵竟何能。穷兵黩武今如此，", "鼎湖飞龙安可乘？\n"]}, 
{"title": "登新平楼", "eras": ["唐代"], "author": ["李白"], "content": ["\n去国登兹楼，怀归伤暮秋。", "天长落日远，水净寒波流。", "秦云起岭树，胡雁飞沙洲。", "苍苍几万里，目极令人愁。\n"]}, 
{"title": "题金陵王处士水亭", "eras": ["唐代"], "author": ["李白"], "content": ["\n王子耽玄言，贤豪多在门。好鹅寻道士，爱竹啸名园。", "树色老荒苑，池光荡华轩。此堂见明月，更忆陆平原。", "扫拭青玉簟，为余置金尊。醉罢欲归去，花枝宿鸟喧。", "何时复来此，再得洗嚣烦。\n"]}, 
{"title": "单父东楼秋夜送族弟沈之秦", "eras": ["唐代"], "author": ["李白"], "content": ["\n尔从咸阳来，问我何劳苦。", "沐猴而冠不足言，身骑土牛滞东鲁。", "沈弟欲行凝弟留，孤飞一雁秦云秋。", "坐来黄叶落四五，北斗已挂西城楼。", "丝桐感人弦亦绝，满堂送君皆惜别。", "卷帘见月清兴来，疑是山阴夜中雪。", "明日斗酒别，惆怅清路尘。", "遥望长安日，不见长安人。", "长安宫阙九天上，此地曾经为近臣。", "一朝复一朝，发白心不改。", "屈平憔悴滞江潭，亭伯流离放辽海。", "折翮翻飞随转蓬，闻弦坠虚下霜空。", "圣朝久弃青云士，他日谁怜张长公。\n"]}, 
{"title": "扶风豪士歌", "eras": ["唐代"], "author": ["李白"], "content": ["\n洛阳三月飞胡沙，洛阳城中人怨嗟。", "天津流水波赤血，白骨相撑如乱麻。", "我亦东奔向吴国，浮云四塞道路赊。", "东方日出啼早鸦，城门人开扫落花。", "梧桐杨柳拂金井，来醉扶风豪士家。", "扶风豪士天下奇，意气相倾山可移。", "作人不倚将军势，饮酒岂顾尚书期。", "雕盘绮食会众客，吴歌赵舞香风吹。", "原尝春陵六国时，开心写意君所知。", "堂中各有三千士，明日报恩知是谁。", "抚长剑，一扬眉，清水白石何离离。", "脱吾帽，向君笑。饮君酒，为君吟。", "张良未逐赤松去，桥边黄石知我心。\n"]}, 
{"title": "谢公亭·盖谢脁范云之所游", "eras": ["唐代"], "author": ["李白"], "content": ["\n谢亭离别处，风景每生愁。", "客散青天月，山空碧水流。", "池花春映日，窗竹夜鸣秋。", "今古一相接，长歌怀旧游。\n"]}, 
{"title": "浔阳送弟昌峒鄱阳司马作", "eras": ["唐代"], "author": ["李白"], "content": ["\n桑落洲渚连，沧江无云烟。寻阳非剡水，忽见子猷船。", "飘然欲相近，来迟杳若仙。人乘海上月，帆落湖中天。", "一睹无二诺，朝欢更胜昨。尔则吾惠连，吾非尔康乐。", "朱绂白银章，上官佐鄱阳。松门拂中道，石镜回清光。", "摇扇及于越，水亭风气凉。与尔期此亭，期在秋月满。", "时过或未来，两乡心已断。吴山对楚岸，彭蠡当中州。", "相思定如此，有穷尽年愁。\n"]}, 
{"title": "醉后赠王历阳（历阳，和州也）", "eras": ["唐代"], "author": ["李白"], "content": ["\n书秃千兔毫，诗裁两牛腰。笔踪起龙虎，舞袖拂云霄。\n", "\n双歌二胡姬，更奏远清朝。举酒挑朔雪，从君不相饶。\n"]}, 
{"title": "赠卢征君昆弟", "eras": ["唐代"], "author": ["李白"], "content": ["\n明主访贤逸，云泉今已空。二卢竟不起，万乘高其风。\n", "\n河上喜相得，壶中趣每同。沧州即此地，观化游无穷。\n", "\n水落海上清，鳌背睹方蓬。与君弄倒景，携手凌星虹。\n"]}, 
{"title": "寻山僧不遇作", "eras": ["唐代"], "author": ["李白"], "content": ["\n石径入丹壑，松门闭青苔。", "闲阶有鸟迹，禅室无人开。", "窥窗见白拂，挂壁生尘埃。", "使我空叹息，欲去仍裴回。", "香云徧山起，花雨从天来。", "已有空乐好，况闻青猿哀。", "了然绝世事，此地方悠哉！\n"]}, 
{"title": "古风其十八", "eras": ["唐代"], "author": ["李白"], "content": ["\n天津三月时。", "千门桃与李。", "朝为断肠花。", "暮逐东流水。", "前水复后水。", "古今相续流。", "新人非旧人。", "年年桥上游。", "鸡鸣海色动。", "谒帝罗公侯。", "月落西上阳。", "余辉半城楼。", "衣冠照云日。", "朝下散皇州。", "鞍马如飞龙。", "黄金络马头。", "行人皆辟易。", "志气横嵩丘。", "入门上高堂。", "列鼎错珍羞。", "香风引赵舞。", "清管随齐讴。", "七十紫鸳鸯。", "双双戏庭幽。", "行乐争昼夜。", "自言度千秋。", "功成身不退。", "自古多愆尤。", "黄犬空叹息。", "绿珠成衅雠。", "何如鸱夷子。", "散发棹扁舟。(棹一作弄)\n"]}, 
{"title": "赠新平少年", "eras": ["唐代"], "author": ["李白"], "content": ["\n韩信在淮阴，少年相欺凌。", "屈体若无骨，壮心有所凭。", "一遭龙颜君，啸咤从此兴。", "千金答漂母，万古共嗟称。", "而我竟何为？寒苦坐相仍。", "长风入短袂，内手如怀冰。", "故友不相恤，新交宁见矜？", "摧残槛中虎，羁绁韝上鹰。", "何时腾风云，搏击申所能？\n"]}, 
{"title": "出妓金陵子呈卢六其三", "eras": ["唐代"], "author": ["李白"], "content": ["\n东道烟霞主。", "西江诗酒筵。", "相逢不觉醉。", "日堕历阳川。\n"]}, 
{"title": "赠友人其一", "eras": ["唐代"], "author": ["李白"], "content": ["\n兰生不当户，别是闲庭草。夙被霜露欺，红荣已先老。", "谬接瑶华枝，结根君王池。顾无馨香美，叨沐清风吹。", "馀芳若可佩，卒岁长相随。\n"]}, 
{"title": "战城南", "eras": ["唐代"], "author": ["李白"], "content": ["\n去年战，桑干源，今年战，葱河道。", "洗兵条支海上波，放马天山雪中草。", "万里长征战，三军尽衰老。", "匈奴以杀戮为耕作，古来唯见白骨黄沙田。", "秦家筑城避胡处，汉家还有烽火燃。", "烽火燃不息，征战无已时。", "野战格斗死，败马号鸣向天悲。", "乌鸢啄人肠，衔飞上挂枯树枝。", "士卒涂草莽，将军空尔为。", "乃知兵者是凶器，圣人不得已而用之。\n"]}, 
{"title": "泾溪东亭寄郑少府谔", "eras": ["唐代"], "author": ["李白"], "content": ["\n我游东亭不见君，沙上行将白鹭群。白鹭行时散飞去，\n", "\n又如雪点青山云。欲往泾溪不辞远，龙门蹙波虎眼转。\n", "\n杜鹃花开春已阑，归向陵阳钓鱼晚。\n"]}, 
{"title": "送杨少府赴选", "eras": ["唐代"], "author": ["李白"], "content": ["\n大国置衡镜，准平天地心。", "群贤无邪人，朗鉴穷情深。", "吾君咏南风，衮冕弹鸣琴。", "时泰多美士，京国会缨簪。", "山苗落涧底，幽松出高岑。", "夫子有盛才，主司得球琳。", "流水非郑曲，前行遇知音。", "衣工剪绮绣，一误伤千金。", "何惜刀尺馀，不裁寒女衾。", "我非弹冠者，感别但开襟。", "空谷无白驹，贤人岂悲吟。", "大道安弃物，时来或招寻。", "尔见山吏部，当应无陆沉。\n"]}, 
{"title": "送崔度还吴 度故人礼部员外国辅之子", "eras": ["唐代"], "author": ["李白"], "content": ["\n幽燕沙雪地，万里尽黄云。朝吹归秋雁，南飞日几群。", "中有孤凤雏，哀鸣九天闻。我乃重此鸟，彩章五色分。", "胡为杂凡禽，雏鹜轻贱君。举手捧尔足，疾心若火焚。", "拂羽泪满面，送之吴江濆。去影忽不见，踌躇日将曛。\n"]}, 
{"title": "姑孰十咏。陵歊台", "eras": ["唐代"], "author": ["李白"], "content": ["\n旷望登古台，台高极人目。叠嶂列远空，杂花间平陆。\n", "\n闲云入窗牖，野翠生松竹。欲览碑上文，苔侵岂堪读。\n"]}, 
{"title": "谢公亭·盖谢脁范云之所游", "eras": ["唐代"], "author": ["李白"], "content": ["\n谢亭离别处，风景每生愁。", "客散青天月，山空碧水流。", "池花春映日，窗竹夜鸣秋。", "今古一相接，长歌怀旧游。\n"]}, 
{"title": "答长安崔少府叔封游终南翠微寺太宗皇帝金沙泉见寄", "eras": ["唐代"], "author": ["李白"], "content": ["\n河伯见海若，傲然夸秋水。小物昧远图，宁知通方士。\n", "\n多君紫霄意，独往苍山里。地古寒云深，岩高长风起。\n", "\n初登翠微岭，复憩金沙泉。践苔朝霜滑，弄波夕月圆。\n", "\n饮彼石下流，结萝宿溪烟。鼎湖梦渌水，龙驾空茫然。\n", "\n早行子午关，却登山路远。拂琴听霜猿，灭烛乃星饭。\n", "\n人烟无明异，鸟道绝往返。攀崖倒青天，下视白日晚。\n", "\n既过石门隐，还唱石潭歌。涉雪搴紫芳，濯缨想清波。\n", "\n此人不可见，此地君自过。为余谢风泉，其如幽意何。\n"]}, 
{"title": "自金陵溯流过白壁山玩月达天门寄句容王主簿", "eras": ["唐代"], "author": ["李白"], "content": ["\n沧江溯流归，白璧见秋月。秋月照白璧，皓如山阴雪。", "幽人停宵征，贾客忘早发。进帆天门山，回首牛渚没。", "川长信风来，日出宿雾歇。故人在咫尺，新赏成胡越。", "寄君青兰花，惠好庶不绝。\n"]}, 
{"title": "入彭蠡经松门观石镜缅怀谢康乐题诗书游览之志", "eras": ["唐代"], "author": ["李白"], "content": ["\n谢公之彭蠡，因此游松门。", "余方窥石镜，兼得穷江源。", "将欲继风雅，岂徒清心魂。", "前赏逾所见，后来道空存。", "况属临泛美，而无洲诸喧。", "漾水向东去，漳流直南奔。", "空濛三川夕，回合千里昏。", "青桂隐遥月，绿枫鸣愁猿。", "水碧或可采，金精秘莫论。", "吾将学仙去，冀与琴高言。\n"]}, 
{"title": "望终南山寄紫阁隐者", "eras": ["唐代"], "author": ["李白"], "content": ["\n出门见南山，引领意无限。", "秀色难为名，苍翠日在眼。", "有时白云起，天际自舒卷。", "心中与之然，托兴每不浅。", "何当造幽人，灭迹栖绝巘。\n"]}, 
{"title": "江上赠窦长史", "eras": ["唐代"], "author": ["李白"], "content": ["\n汉求季布鲁朱家，楚逐伍胥去章华。万里南迁夜郎国，\n", "\n三年归及长风沙。闻道青云贵公子，锦帆游戏西江水。\n", "\n人疑天上坐楼船，水净霞明两重绮。相约相期何太深，\n", "\n棹歌摇艇月中寻。不同珠履三千客，别欲论交一片心。\n"]}, 
{"title": "纪南陵题五松山 （一作南陵五松山感时赠别", "eras": ["唐代"], "author": ["李白"], "content": ["\n圣达有去就，潜光愚其德。鱼与龙同池，龙去鱼不测。", "当时版筑辈，岂知傅说情。一朝和殷羹，光气为列星。", "伊尹生空桑，捐庖佐皇极。桐宫放太甲，摄政无愧色。", "三年帝道明，委质终辅翼。旷哉至人心，万古可为则。", "时命或大缪，仲尼将奈何。鸾凤忽覆巢，麒麟不来过。", "龟山蔽鲁国，有斧且无柯。归来归去来，宵济越洪波。\n"]}, 
{"title": "乐府杂曲。鼓吹曲辞。上之回", "eras": ["唐代"], "author": ["李白"], "content": ["\n三十六离宫，楼台与天通。阁道步行月，美人愁烟空。\n", "\n恩疏宠不及，桃李伤春风。淫乐意何极，金舆向回中。\n", "\n万乘出黄道，千旗扬彩虹。前军细柳北，后骑甘泉东。\n", "\n岂问渭川老，宁邀襄野童。秋暮瑶池宴，归来乐未穷。\n"]}, 
{"title": "与周刚清溪玉镜潭宴别（潭在秋浦桃树陂下余新名此潭）", "eras": ["唐代"], "author": ["李白"], "content": ["\n康乐上官去，永嘉游石门。江亭有孤屿，千载迹犹存。\n", "\n我来游秋浦，三入桃陂源。千峰照积雪，万壑尽啼猿。\n", "\n兴与谢公合，文因周子论。扫崖去落叶，席月开清樽。\n", "\n溪当大楼南，溪水正南奔。回作玉镜潭，澄明洗心魂。\n", "\n此中得佳境，可以绝嚣喧。清夜方归来，酣歌出平原。\n", "\n别后经此地，为余谢兰荪。\n"]}, 
{"title": "宿清溪主人", "eras": ["唐代"], "author": ["李白"], "content": ["\n夜到清溪宿，主人碧岩里。", "檐楹挂星斗，枕席响风水。", "月落西山时，啾啾夜猿起。\n"]}, 
{"title": "寄远其四", "eras": ["唐代"], "author": ["李白"], "content": ["\n玉箸落春镜。", "坐愁湖阳水。", "闻与阴丽华。", "风烟接邻里。", "青春已复过。", "白日忽相催。", "但恐荷花晚。", "令人意已摧。", "相思不惜梦。", "日夜向阳台。\n"]}, 
{"title": "流夜郎半道承恩放还兼欣克复之美书怀示息秀才", "eras": ["唐代"], "author": ["李白"], "content": ["\n黄口为人罗，白龙乃鱼服。", "得罪岂怨天，以愚陷网目。", "鲸鲵未翦灭，豺狼屡翻履。", "悲作楚地囚，何日秦庭哭。", "遭逢二明主，前后两迁逐。", "去国愁夜郎，投身窜荒谷。", "半道雪屯蒙，旷如鸟出笼。", "遥欣克复美，光武安可同。", "天子巡剑阁，储皇守扶风。", "扬袂正北辰，开襟揽群雄。", "胡兵出月窟，雷破关之东。", "左扫因右拂，旋收洛阳宫。", "回舆入咸京，席卷六合通。", "叱咤开帝业，手成天地功。", "大驾还长安，两日忽再中。", "一朝让宝位，剑玺传无穷。", "愧无秋毫力，谁念矍铄翁。", "弋者何所慕，高飞仰冥鸿。", "弃剑学丹砂，临炉双玉童。", "寄言息夫子，岁晚陟方蓬。\n"]}, 
{"title": "江上吟", "eras": ["唐代"], "author": ["李白"], "content": ["\n", "\n"]}, 
{"title": "东鲁门泛舟其二", "eras": ["唐代"], "author": ["李白"], "content": ["\n水作青龙盘石堤。", "桃花夹岸鲁门西。", "若教月下乘舟去。", "何啻风流到剡溪。\n"]}, 
{"title": "越中秋怀", "eras": ["唐代"], "author": ["李白"], "content": ["\n越水绕碧山，周回数千里。乃是天镜中，分明画相似。\n", "\n爱此从冥搜，永怀临湍游。一为沧波客，十见红蕖秋。\n", "\n观涛壮天险，望海令人愁。路遐迫西照，岁晚悲东流。\n", "\n何必探禹穴，逝将归蓬丘。不然五湖上，亦可乘扁舟。\n"]}, 
{"title": "赠张相镐二首（时逃难在宿松山作。萧士赟云下八首伪）", "eras": ["唐代"], "author": ["李白"], "content": ["\n神器难窃弄，天狼窥紫宸。六龙迁白日，四海暗胡尘。\n", "\n昊穹降元宰，君子方经纶。澹然养浩气，欻起持大钧。\n", "\n秀骨象山岳，英谋合鬼神。佐汉解鸿门，生唐为后身。\n", "\n拥旄秉金钺，伐鼓乘朱轮。虎将如雷霆，总戎向东巡。\n", "\n诸侯拜马首，猛士骑鲸鳞。泽被鱼鸟悦，令行草木春。\n", "\n圣智不失时，建功及良辰。丑虏安足纪，可贻帼与巾。\n", "\n倒泻溟海珠，尽为入幕珍。冯异献赤伏，邓生倏来臻。\n", "\n庶同昆阳举，再睹汉仪新。昔为管将鲍，中奔吴隔秦。\n", "\n一生欲报主，百代思荣亲。其事竟不就，哀哉难重陈。\n", "\n卧病宿松山，苍茫空四邻。风云激壮志，枯槁惊常伦。\n", "\n闻君自天来，目张气益振。亚夫得剧孟，敌国空无人。\n", "\n扪虱对桓公，愿得论悲辛。大块方噫气，何辞鼓青蘋.\n", "\n斯言倘不合，归老汉江滨。\n", "\n本家陇西人，先为汉边将。功略盖天地，名飞青云上。\n", "\n苦战竟不侯，富年颇惆怅。世传崆峒勇，气激金风壮。\n", "\n英烈遗厥孙，百代神犹王。十五观奇书，作赋凌相如。\n", "\n龙颜惠殊宠，麟阁凭天居。晚途未云已，蹭蹬遭谗毁。\n", "\n想像晋末时，崩腾胡尘起。衣冠陷锋镝，戎虏盈朝市。\n", "\n石勒窥神州，刘聪劫天子。抚剑夜吟啸，雄心日千里。\n", "\n誓欲斩鲸鲵，澄清洛阳水。六合洒霖雨，万物无凋枯。\n", "\n我挥一杯水，自笑何区区。因人耻成事，贵欲决良图。\n", "\n灭虏不言功，飘然陟蓬壶。惟有安期舄，留之沧海隅。\n"]}, 
{"title": "至陵阳山登天柱石酬韩侍御见招隐黄山", "eras": ["唐代"], "author": ["李白"], "content": ["\n韩众骑白鹿，西往华山中。玉女千馀人，相随在云空。", "见我传秘诀，精诚与天通。何意到陵阳，游目送飞鸿。", "天子昔避狄，与君亦乘骢。拥兵五陵下，长策遏胡戎。", "时泰解绣衣，脱身若飞蓬。鸾凤翻羽翼，啄粟坐樊笼。", "海鹤一笑之，思归向辽东。黄山过石柱，巘崿上攒丛。", "因巢翠玉树，忽见浮丘公。又引王子乔，吹笙舞松风。", "朗咏紫霞篇，请开蕊珠宫。步纲绕碧落，倚树招青童。", "何日可携手，遗形入无穷。\n"]}, 
{"title": "当涂赵炎少府粉图山水歌", "eras": ["唐代"], "author": ["李白"], "content": ["\n峨眉高出西极天，罗浮直与南溟连。", "名公绎思挥彩笔，驱山走海置眼前。", "满堂空翠如可扫，赤城霞气苍梧烟。", "洞庭潇湘意渺绵，三江七泽情洄沿。", "惊涛汹涌向何处，孤舟一去迷归年。", "征帆不动亦不旋，飘如随风落天边。", "心摇目断兴难尽，几时可到三山巅。", "西峰峥嵘喷流泉，横石蹙水波潺湲。", "东崖合沓蔽轻雾，深林杂树空芊绵。", "此中冥昧失昼夜，隐几寂听无鸣蝉。", "长松之下列羽客，对坐不语南昌仙。", "南昌仙人赵夫子，妙年历落青云士。", "讼庭无事罗众宾，杳然如在丹青里。", "五色粉图安足珍，真仙可以全吾身。", "若待功成拂衣去，武陵桃花笑杀人。\n"]}, 
{"title": "流夜郎至江夏，陪长史叔及薛明府宴兴德寺南阁", "eras": ["唐代"], "author": ["李白"], "content": ["\n绀殿横江上，青山落镜中。岸回沙不尽，日映水成空。\n", "\n天乐流香阁，莲舟飏晚风。恭陪竹林宴，留醉与陶公。\n"]}, 
{"title": "送郗昂谪巴中", "eras": ["唐代"], "author": ["李白"], "content": ["\n瑶草寒不死，移植沧江滨。东风洒雨露，会入天地春。", "予若洞庭叶，随波送逐臣。思归未可得，书此谢情人。\n"]}, 
{"title": "观元丹丘坐巫山屏风", "eras": ["唐代"], "author": ["李白"], "content": ["\n昔游三峡见巫山，见画巫山宛相似。", "疑是天边十二峰，飞入君家彩屏里。", "寒松萧瑟如有声，阳台微茫如有情。", "锦衾瑶席何寂寂，楚王神女徒盈盈。", "高咫尺，如千里，翠屏丹崖粲如绮。", "苍苍远树围荆门，历历行舟泛巴水。", "水石潺湲万壑分，烟光草色俱氛氲。", "溪花笑日何年发，江客听猿几岁闻。", "使人对此心缅邈，疑入嵩丘梦彩云。\n"]}, 
{"title": "咏槿", "eras": ["唐代"], "author": ["李白"], "content": ["\n园花笑芳年，池草艳春色。", "犹不如槿花，婵娟玉阶侧。 ", "芬荣何夭促，零落在瞬息。", "岂若琼树枝，终岁长翕赩。\n"]}, 
{"title": "古风其三十五", "eras": ["唐代"], "author": ["李白"], "content": ["\n丑女来效颦。", "还家惊四邻。", "寿陵失本步。", "笑杀邯郸人。", "一曲斐然子。", "雕虫丧天真。", "棘刺造沐猴。", "三年费精神。", "功成无所用。", "楚楚且华身。", "大雅思文王。", "颂声久崩沦。", "安得郢中质。", "一挥成斧斤。\n"]}, 
{"title": "灵墟山", "eras": ["唐代"], "author": ["李白"], "content": ["\n丁令辞世人，拂衣向仙路。伏炼九丹成，方随五云去。", "松萝蔽幽洞，桃杏深隐处。不知曾化鹤，辽海归几度。\n"]}, 
{"title": "奉饯高尊师如贵道士传道箓毕归北海", "eras": ["唐代"], "author": ["李白"], "content": ["\n道隐不可见，灵书藏洞天。吾师四万劫，历世递相传。\n", "\n别杖留青竹，行歌蹑紫烟。离心无远近，长在玉京悬。\n"]}, 
{"title": "别中都明府兄", "eras": ["唐代"], "author": ["李白"], "content": ["\n吾兄诗酒继陶君，试宰中都天下闻。东楼喜奉连枝会，\n", "\n南陌愁为落叶分。城隅渌水明秋日，海上青山隔暮云。\n", "\n取醉不辞留夜月，雁行中断惜离群。\n"]}, 
{"title": "送萧三十一之鲁中兼问稚子伯禽", "eras": ["唐代"], "author": ["李白"], "content": ["\n六月南风吹白沙，吴牛喘月气成霞。水国郁蒸不可处，", "时炎道远无行车。夫子如何涉江路，云帆袅袅金陵去。", "高堂倚门望伯鱼，鲁中正是趋庭处。我家寄在沙丘傍，", "三年不归空断肠。君行既识伯禽子，应驾小车骑白羊。\n"]}, 
{"title": "避地司空原言怀", "eras": ["唐代"], "author": ["李白"], "content": ["\n南风昔不竞，豪圣思经伦。", "刘琨与祖逖，起舞鸡鸣晨。", "虽有匡济心，终为乐祸人。", "我则异于是，潜光皖水滨。", "卜筑司空原，北将天柱邻。", "雪霁万里月，云开九江春。", "俟乎太阶平，然后托微身。", "倾家事金鼎，年貌可长新。", "所愿得此道，终然保清真。", "弄景奔日驭，攀星戏河津。", "一随王乔去，长年玉天宾。\n"]}, 
{"title": "送族弟单父主簿凝摄宋城主簿至郭南月桥却回", "eras": ["唐代"], "author": ["李白"], "content": ["\n吾家青萍剑，操割有馀闲。往来纠二邑，此去何时还。", "鞍马月桥南，光辉歧路间。贤豪相追饯，却到栖霞山。", "群花散芳园，斗酒开离颜。乐酣相顾起，征马无由攀。\n"]}, 
{"title": "江上寄巴东故人", "eras": ["唐代"], "author": ["李白"], "content": ["\n汉水波浪远，巫山云雨飞。东风吹客梦，西落此中时。\n", "\n觉后思白帝，佳人与我违。瞿塘饶贾客，音信莫令稀。\n"]}, 
{"title": "庐山谣寄卢侍御虚舟", "eras": ["唐代"], "author": ["李白"], "content": ["\n我本楚狂人，凤歌笑孔丘。", "手持绿玉杖，朝别黄鹤楼。", "五岳寻仙不辞远，一生好入名山游。", "庐山秀出南斗傍，屏风九叠云锦张。", "影落明湖青黛光，金阙前开二峰长，银河倒挂三石梁。", "香炉瀑布遥相望，回崖沓嶂凌苍苍。", "翠影红霞映朝日，鸟飞不到吴天长。", "登高壮观天地间，大江茫茫去不还。", "黄云万里动风色，白波九道流雪山。", "好为庐山谣，兴因庐山发。", "闲窥石镜清我心，谢公行处苍苔没。", "早服还丹无世情，琴心三叠道初成。", "遥见仙人彩云里，手把芙蓉朝玉京。", "先期汗漫九垓上，愿接卢敖游太清。\n"]}, 
{"title": "奔亡道中其一", "eras": ["唐代"], "author": ["李白"], "content": ["\n苏武天山上，田横海岛边。万重关塞断，何日是归年。", "亭伯去安在，李陵降未归。愁容变海色，短服改胡衣。", "谈笑三军却，交游七贵疏。仍留一只箭，未射鲁连书。", "函谷如玉关，几时可生还。洛阳为易水，嵩岳是燕山。", "俗变羌胡语，人多沙塞颜。申包惟恸哭，七日鬓毛斑。", "淼淼望湖水，青青芦叶齐。归心落何处，日没大江西。", "歇马傍春草，欲行远道迷。谁忍子规鸟，连声向我啼。\n"]}, 
{"title": "咏山樽二首 ( 此首一题咏柳少府山瘿木樽 )", "eras": ["唐代"], "author": ["李白"], "content": ["\n蟠木不雕饰，且将斤斧疏。樽成山岳势，材是栋梁馀。", "外与金罍并，中涵玉醴虚。惭君垂拂拭，遂忝玳筵居。", "拥肿寒山木，嵌空成酒樽。愧无江海量，偃蹇在君门。\n"]}, 
{"title": "临路歌", "eras": ["唐代"], "author": ["李白"], "content": ["\n大鹏飞兮振八裔，中天摧兮力不济。", "馀风激兮万世，游扶桑兮挂石袂。", "后人得之传此，仲尼亡兮谁为出涕。\n"]}, 
{"title": "采莲曲", "eras": ["唐代"], "author": ["李白"], "content": ["\n若耶溪边采莲女，笑隔荷花共人语。日照新妆水底明，", "风飘香袖空中举。岸上谁家游冶郎，三三五五映垂杨。", "紫骝嘶入落花去，见此踟蹰空断肠。\n"]}, 
{"title": "杂歌谣辞。中山孺子妾歌", "eras": ["唐代"], "author": ["李白"], "content": ["\n中山孺子妾，特以色见珍。虽不如延年妹，\n", "\n亦是当时绝世人。桃李出深井，花艳惊上春。\n", "\n一贵复一贱，关天岂由身。芙蓉老秋霜，团扇羞网尘。\n", "\n戚姬髡翦入舂市，万古共悲辛。\n"]}, 
{"title": "赠易秀才", "eras": ["唐代"], "author": ["李白"], "content": ["\n少年解长剑，投赠即分离。何不断犀象，精光暗往时。\n", "\n蹉跎君自惜，窜逐我因谁。地远虞翻老，秋深宋玉悲。\n", "\n空摧芳桂色，不屈古松姿。感激平生意，劳歌寄此辞。\n"]}, 
{"title": "古风其十二", "eras": ["唐代"], "author": ["李白"], "content": ["\n松柏本孤直。", "难为桃李颜。", "昭昭严子陵。", "垂钓沧波间。", "身将客星隐。", "心与浮云闲。", "长揖万乘君。", "还归富春山。", "清风洒六合。", "邈然不可攀。", "使我长叹息。", "冥栖岩石间。\n"]}, 
{"title": "古风·大雅久不作", "eras": ["唐代"], "author": ["李白"], "content": ["\n大雅久不作，吾衰竟谁陈？", "王风委蔓草，战国多荆榛。", "龙虎相啖食，兵戈逮狂秦。", "正声何微茫，哀怨起骚人。", "扬马激颓波，开流荡无垠。", "废兴虽万变，宪章亦已沦。", "自从建安来，绮丽不足珍。", "圣代复元古，垂衣贵清真。", "群才属休明，乘运共跃鳞。", "文质相炳焕，众星罗秋旻。", "我志在删述，垂辉映千春。", "希圣如有立，绝笔于获麟。\n"]}, 
{"title": "长相思三首", "eras": ["唐代"], "author": ["李白"], "content": ["\n", "\n", "\n", "\n"]}, 
{"title": "赠新平少年", "eras": ["唐代"], "author": ["李白"], "content": ["\n韩信在淮阴，少年相欺凌。", "屈体若无骨，壮心有所凭。", "一遭龙颜君，啸咤从此兴。", "千金答漂母，万古共嗟称。", "而我竟何为？寒苦坐相仍。", "长风入短袂，内手如怀冰。", "故友不相恤，新交宁见矜？", "摧残槛中虎，羁绁韝上鹰。", "何时腾风云，搏击申所能？\n"]}, 
{"title": "嵩山采菖蒲者", "eras": ["唐代"], "author": ["李白"], "content": ["\n神仙多古貌，双耳下垂肩。嵩岳逢汉武，疑是九疑仙。\n", "\n我来采菖蒲，服食可延年。言终忽不见，灭影入云烟。\n", "\n喻帝竟莫悟，终归茂陵田。\n"]}, 
{"title": "庐山东林寺夜怀", "eras": ["唐代"], "author": ["李白"], "content": ["\n我寻青莲宇，独往谢城阙。霜清东林钟，水白虎溪月。\n", "\n天香生虚空，天乐鸣不歇。宴坐寂不动，大千入毫发。\n", "\n湛然冥真心，旷劫断出没。\n"]}, 
{"title": "古风其二十九", "eras": ["唐代"], "author": ["李白"], "content": ["\n三季分战国。", "七雄成乱麻。", "王风何怨怒。", "世道终纷拏。", "至人洞玄象。", "高举凌紫霞。", "仲尼欲浮海。", "吾祖之流沙。", "圣贤共沦没。", "临歧胡咄嗟。\n"]}, 
{"title": "赠韦秘书子春二首", "eras": ["唐代"], "author": ["李白"], "content": ["\n", "\n", "\n"]}, 
{"title": "谢公宅", "eras": ["唐代"], "author": ["李白"], "content": ["\n青山日将暝，寂寞谢公宅。竹里无人声，池中虚月白。", "荒庭衰草遍，废井苍苔积。惟有清风闲，时时起泉石。\n"]}, 
{"title": "古风其四十九", "eras": ["唐代"], "author": ["李白"], "content": ["\n美人出南国。", "灼灼芙蓉姿。", "皓齿终不发。", "芳心空自持。", "由来紫宫女。", "共妒青蛾眉。", "归去潇湘沚。", "沉吟何足悲。\n"]}, 
{"title": "早春寄王汉阳", "eras": ["唐代"], "author": ["李白"], "content": ["\n闻道春还未相识，走傍寒梅访消息。", "昨夜东风入武阳，陌头杨柳黄金色。", "碧水浩浩云茫茫，美人不来空断肠。", "预拂青山一片石，与君连日醉壶觞。\n"]}, 
{"title": "登邯郸洪波台置酒观发兵", "eras": ["唐代"], "author": ["李白"], "content": ["\n我把两赤羽，来游燕赵间。", "天狼正可射，感激无时闲。", "观兵洪波台，倚剑望玉关。", "请缨不系越，且向燕然山。", "风引龙虎旗，歌钟昔追攀。", "击筑落高月，投壶破愁颜。", "遥知百战胜，定扫鬼方还。\n"]}, 
{"title": "江夏送倩公归汉东", "eras": ["唐代"], "author": ["李白"], "content": ["\n彼美汉东国，川藏明月辉。", "宁知丧乱后，更有一珠归。\n"]}, 
{"title": "草创大还，赠柳官迪", "eras": ["唐代"], "author": ["李白"], "content": ["\n天地为橐籥，周流行太易。造化合元符，交媾腾精魄。\n", "\n自然成妙用，孰知其指的。罗络四季间，绵微无一隙。\n", "\n日月更出没，双光岂云只。姹女乘河车，黄金充辕轭。\n", "\n执枢相管辖，摧伏伤羽翮。朱鸟张炎威，白虎守本宅。\n", "\n相煎成苦老，消铄凝津液。仿佛明窗尘，死灰同至寂。\n", "\n捣冶入赤色，十二周律历。赫然称大还，与道本无隔。\n", "\n白日可抚弄，清都在咫尺。北酆落死名，南斗上生籍。\n", "\n抑予是何者，身在方士格。才术信纵横，世途自轻掷。\n", "\n吾求仙弃俗，君晓损胜益。不向金阙游，思为玉皇客。\n", "\n鸾车速风电，龙骑无鞭策。一举上九天，相携同所适。\n"]}, 
{"title": "宣州谢朓楼饯别校书叔云", "eras": ["唐代"], "author": ["李白"], "content": ["\n弃我去者，昨日之日不可留；", "乱我心者，今日之日多烦忧。", "长风万里送秋雁，对此可以酣高楼。", "蓬莱文章建安骨，中间小谢又清发。", "俱怀逸兴壮思飞，欲上青天揽明月。", "抽刀断水水更流，举杯销愁愁更愁。", "人生在世不称意，明朝散发弄扁舟。\n"]}, 
{"title": "白鸠辞（一作夷则格上白鸠拂舞辞）", "eras": ["唐代"], "author": ["李白"], "content": ["\n铿鸣钟，考朗鼓。歌白鸠，引拂舞。白鸠之白谁与邻，\n", "\n霜衣雪襟诚可珍。含哺七子能平均。食不噎，性安驯。\n", "\n首农政，鸣阳春。天子刻玉杖，镂形赐耆人。\n", "\n白鹭之白非纯真，外洁其色心匪仁。阙五德，无司晨，\n", "\n胡为啄我葭下之紫鳞。鹰鹯雕鹗，贪而好杀。\n", "\n凤凰虽大圣，不愿以为臣。\n"]}, 
{"title": "赠宣州灵源寺仲濬公", "eras": ["唐代"], "author": ["李白"], "content": ["\n敬亭白云气，秀色连苍梧。下映双溪水，如天落镜湖。\n", "\n此中积龙象，独许濬公殊。风韵逸江左，文章动海隅。\n", "\n观心同水月，解领得明珠。今日逢支遁，高谈出有无。\n"]}, 
{"title": "寄远其八", "eras": ["唐代"], "author": ["李白"], "content": ["\n忆昨东园桃李红碧枝。", "与君此时初别离。", "金瓶落井无消息。", "令人行叹复坐思。", "坐思行叹成楚越。", "春风玉颜畏销歇。", "碧窗纷纷下落花。", "青楼寂寂空明月。", "两不见。", "但相思。", "空留锦字表心素。", "至今缄愁不忍窥。\n"]}, 
{"title": "登敬亭山南望怀古赠窦主簿", "eras": ["唐代"], "author": ["李白"], "content": ["\n敬亭一回首，目尽天南端。", "仙者五六人，常闻此游盘。", "溪流琴高水，石耸麻姑坛。", "白龙降陵阳，黄鹤呼子安。", "羽化骑日月，云行翼鸳鸾。", "下视宇宙间，四溟皆波澜。", "汰绝目下事，从之复何难？", "百岁落半途，前期浩漫漫。", "强食不成味，清晨起长叹。", "愿随子明去，炼火烧金丹。\n"]}, 
{"title": "送程、刘二侍郎兼独孤判官赴安西幕府", "eras": ["唐代"], "author": ["李白"], "content": ["\n安西幕府多材雄，喧喧惟道三数公。绣衣貂裘明积雪，\n", "\n飞书走檄如飘风。朝辞明主出紫宫，银鞍送别金城空。\n", "\n天外飞霜下葱海，火旗云马生光彩。胡塞清尘几日归，\n", "\n汉家草绿遥相待。\n"]}, 
{"title": "赠钱征君少阳", "eras": ["唐代"], "author": ["李白"], "content": ["\n白玉一杯酒，绿杨三月时。", "春风余几日，两鬓各成丝。", "秉烛唯须饮，投竿也未迟。", "如逢渭水猎，犹可帝王师。\n"]}, 
{"title": "春归终南山松龛旧隐", "eras": ["唐代"], "author": ["李白"], "content": ["\n我来南山阳，事事不异昔。却寻溪中水，还望岩下石。\n", "\n蔷薇缘东窗，女萝绕北壁。别来能几日，草木长数尺。\n", "\n且复命酒樽，独酌陶永夕。\n"]}, 
{"title": "泛沔州城南郎官湖", "eras": ["唐代"], "author": ["李白"], "content": ["\n张公多逸兴，共泛沔城隅。", "当时秋月好，不减武昌都。", "四座醉清光，为欢古来无。", "郎官爱此水，因号郎官湖。", "风流若未减，名与此山俱。\n"]}, 
{"title": "留别贾舍人至二首", "eras": ["唐代"], "author": ["李白"], "content": ["\n大梁白云起，飘飖来南洲。裴回苍梧野，十见罗浮秋。\n", "\n鳌抃山海倾，四溟扬洪流。意欲托孤凤，从之摩天游。\n", "\n凤苦道路难，翱翔还昆丘。不肯衔我去，哀鸣惭不周。\n", "\n远客谢主人，明珠难暗投。拂拭倚天剑，西登岳阳楼。\n", "\n长啸万里风，扫清胸中忧。谁念刘越石，化为绕指柔。\n", "\n秋风吹胡霜，凋此檐下芳。折芳怨岁晚，离别凄以伤。\n", "\n谬攀青琐贤，延我于北堂。君为长沙客，我独之夜郎。\n", "\n劝此一杯酒，岂惟道路长。割珠两分赠，寸心贵不忘。\n", "\n何必儿女仁，相看泪成行。\n"]}, 
{"title": "玩月金陵城西孙楚酒楼，达曙歌吹，日晚乘醉", "eras": ["唐代"], "author": ["李白"], "content": ["\n昨玩西城月，青天垂玉钩。朝沽金陵酒，歌吹孙楚楼。", "忽忆绣衣人，乘船往石头。草裹乌纱巾，倒被紫绮裘。", "两岸拍手笑，疑是王子猷。酒客十数公，崩腾醉中流。", "谑浪棹海客，喧呼傲阳侯。半道逢吴姬，卷帘出揶揄。", "我忆君到此，不知狂与羞。一月一见君，三杯便回桡。", "舍舟共连袂，行上南渡桥。兴发歌绿水，秦客为之摇。", "鸡鸣复相招，清宴逸云霄。赠我数百字，字字凌风飙。", "系之衣裘上，相忆每长谣。\n"]}, 
{"title": "会别离", "eras": ["唐代"], "author": ["李白"], "content": ["\n结发生别离，相思复相保。如何日已久，五变庭中草。", "渺渺大海途，悠悠吴江岛。但恐不出门，出门无远道。", "远道行既难，家贫衣复单。严风吹积雪，晨起鼻何酸。", "人生各有志，岂不怀所安。分明天上日，生死愿同欢。\n"]}, 
{"title": "别东林寺僧", "eras": ["唐代"], "author": ["李白"], "content": ["\n东林送客处，月出白猿啼。", "笑别庐山远，何烦过虎溪。\n"]}, 
{"title": "鸣皋歌奉饯从翁清归五崖山居（河南府陆浑县有鸣皋山）", "eras": ["唐代"], "author": ["李白"], "content": ["\n忆昨鸣皋梦里还，手弄素月清潭间。觉时枕席非碧山，\n", "\n侧身西望阻秦关。麒麟阁上春还早，著书却忆伊阳好。\n", "\n青松来风吹古道，绿萝飞花覆烟草。我家仙翁爱清真，\n", "\n才雄草圣凌古人，欲卧鸣皋绝世尘。鸣皋微茫在何处，\n", "\n五崖峡水横樵路。身披翠云裘，袖拂紫烟去。\n", "\n去时应过嵩少间，相思为折三花树。\n"]}, 
{"title": "陈情赠友人", "eras": ["唐代"], "author": ["李白"], "content": ["\n延陵有宝剑，价重千黄金。", "观风历上国，暗许故人深。", "归来挂坟松，万古知其心。", "懦夫感达节，壮士激青衿。", "鲍生荐夷吾，一举置齐相。", "斯人无良朋，岂有青云望。", "临财不苟取，推分固辞让。", "后世称其贤，英风邈难尚。", "论交但若此，友道孰云丧。", "多君骋逸藻，掩映当时人。", "舒文振颓波，秉德冠彝伦。", "卜居乃此地，共井为比邻。", "清琴弄云月，美酒娱冬春。", "薄德中见捐，忽之如遗尘。", "英豪未豹变，自古多艰辛。", "他人纵以疏，君意宜独亲。", "奈向成离居，相去复几许。", "飘风吹云霓，蔽目不得语。", "投珠冀相报，按剑恐相距。", "所思采芳兰，欲赠隔荆渚。", "沉忧心若醉，积恨泪如雨。", "愿假东壁辉，馀光照贫女。\n"]}, 
{"title": "古风·其一", "eras": ["唐代"], "author": ["李白"], "content": ["\n羽檄如流星，虎符合专城；", "喧呼救边急，群鸟皆夜鸣。", "白日曜紫微，三公运权衡；", "天地皆得一，澹然四海清。", "借问此何为？答言楚征兵；", "渡泸及五月，将赴云南征。", "怯卒非战士，炎方难远行。", "长号别严亲，日月惨光晶。", "泣尽继以血，心摧两无声。", "困兽当猛虎，穷鱼饵奔鲸；", "千去不一还，投躯岂全身？", "如何舞干戚，一使有苗乎！\n"]}, 
{"title": "姑孰溪", "eras": ["唐代"], "author": ["李白"], "content": ["\n爱此溪水闲。", "乘流兴无极。", "漾楫怕鸥惊。", "垂竿待鱼食。", "波翻晓霞影。", "岸叠春山色。", "何处浣纱人。", "红颜未相识。\n"]}, 
{"title": "题元丹丘山居", "eras": ["唐代"], "author": ["李白"], "content": ["\n故人栖东山，自爱丘壑美。", "青春卧空林，白日犹不起。", "松风清襟袖，石潭洗心耳。", "羡君无纷喧，高枕碧霞里。\n"]}, 
{"title": "金陵听韩侍御吹笛", "eras": ["唐代"], "author": ["李白"], "content": ["\n韩公吹玉笛，倜傥流英音。风吹绕钟山，万壑皆龙吟。\n", "\n王子停凤管，师襄掩瑶琴。馀韵度江去，天涯安可寻。\n"]}, 
{"title": "赠嵩山焦炼师", "eras": ["唐代"], "author": ["李白"], "content": ["\n二室凌青天，三花含紫烟。", "中有蓬海客，宛疑麻姑仙。", "道在喧莫染，迹高想已绵。", "时餐金鹅蕊，屡读青苔篇。", "八极恣游憩，九垓长周旋。", "下瓢酌颍水，舞鹤来伊川。", "还归空山上，独拂秋霞眠。", "萝月挂朝镜，松风鸣夜弦。", "潜光隐嵩岳，炼魄栖云幄。", "霓裳何飘飖，凤吹转绵邈。", "愿同西王母，下顾东方朔。", "紫书倘可传，铭骨誓相学。\n"]}, 
{"title": "白毫子歌", "eras": ["唐代"], "author": ["李白"], "content": ["\n淮南小山白毫子，乃在淮南小山里。夜卧松下云，\n", "\n朝餐石中髓。小山连绵向江开，碧峰巉岩绿水回。\n", "\n余配白毫子，独酌流霞杯。拂花弄琴坐青苔，\n", "\n绿萝树下春风来。南窗萧飒松声起，凭崖一听清心耳。\n", "\n可得见，未得亲。八公携手五云去，空馀桂树愁杀人。\n"]}, 
{"title": "望夫石", "eras": ["唐代"], "author": ["李白"], "content": ["\n仿佛古容仪，含愁带曙辉。露如今日泪，苔似昔年衣。\n", "\n有恨同湘女，无言类楚妃。寂然芳霭内，犹若待夫归。\n"]}, 
{"title": "采莲曲", "eras": ["唐代"], "author": ["李白"], "content": ["\n若耶溪边采莲女，笑隔荷花共人语。日照新妆水底明，", "风飘香袖空中举。岸上谁家游冶郎，三三五五映垂杨。", "紫骝嘶入落花去，见此踟蹰空断肠。\n"]}, 
{"title": "古风·齐有倜傥生", "eras": ["唐代"], "author": ["李白"], "content": ["\n齐有倜傥生，鲁连特高妙。", "明月出海底，一朝开光曜。", "却秦振英声，后世仰末照。", "意轻千金赠，顾向平原笑。", "吾亦澹荡人，拂衣可同调。\n"]}, 
{"title": "上清宝鼎诗（前见《东观馀论》，后见《王直", "eras": ["唐代"], "author": ["李白"], "content": ["\n我居清空表，君处红埃中。", "仙人持玉尺，废君多少才。", "玉尺不可尽，君才无时休。", "咽服十二环，奄有仙人房。", "暮骑紫麟去，海气侵肌凉。", "赠我累累珠，靡靡明月光。\n"]}, 
{"title": "王昭君其一", "eras": ["唐代"], "author": ["李白"], "content": ["\n汉家秦地月，流影照明妃。一上玉关道，天涯去不归。", "汉月还从东海出，明妃西嫁无来日。燕支长寒雪作花，", "蛾眉憔悴没胡沙。生乏黄金枉图画，死留青冢使人嗟。\n"]}, 
{"title": "古风其二十六", "eras": ["唐代"], "author": ["李白"], "content": ["\n碧荷生幽泉。", "朝日艳且鲜。", "秋花冒绿水。", "密叶罗青烟。", "秀色空绝世。", "馨香竟谁传。", "坐看飞霜满。", "凋此红芳年。", "结根未得所。", "愿托华池边。\n"]}, 
{"title": "江行寄远", "eras": ["唐代"], "author": ["李白"], "content": ["\n刳木出吴楚，危槎百余尺。", "疾风吹片帆，日暮千里隔。", "别时酒犹在，已为异乡客。", "思君不可得，愁见江水碧。\n"]}, 
{"title": "登太白峰", "eras": ["唐代"], "author": ["李白"], "content": ["\n西上太白峰，夕阳穷登攀。", "太白与我语，为我开天关。", "愿乘泠风去，直出浮云间。", "举手可近月，前行若无山。", "一别武功去，何时复更还？\n"]}, 
{"title": "嘲王历阳不肯饮酒", "eras": ["唐代"], "author": ["李白"], "content": ["\n地白风色寒，雪花大如手。笑杀陶渊明，不饮杯中酒。 ", "浪抚一张琴，虚栽五株柳。空负头上巾，吾于尔何有。\n"]}, 
{"title": "越中览古", "eras": ["唐代"], "author": ["李白"], "content": ["\n越王句践破吴归，义士还乡尽锦衣。", "宫女如花满春殿，只今惟有鹧鸪飞。\n"]}, 
{"title": "洗脚亭", "eras": ["唐代"], "author": ["李白"], "content": ["\n白道向姑熟，洪亭临道傍。", "前有昔时井，下有五丈床。", "樵女洗素足，行人歇金装。", "西望白鹭洲，芦花似朝霜。", "送君此时去，回首泪成行。\n"]}, 
{"title": "北上行", "eras": ["唐代"], "author": ["李白"], "content": ["\n北上何所苦？北上缘太行。", "磴道盘且峻，巉岩凌穹苍。", "马足蹶侧石，车轮摧高冈。", "沙尘接幽州，烽火连朔方。", "杀气毒剑戟，严风裂衣裳。", "奔鲸夹黄河，凿齿屯洛阳。", "前行无归日，返顾思旧乡。", "惨戚冰雪里，悲号绝中肠。", "尺布不掩体，皮肤剧枯桑。", "汲水涧谷阻，采薪陇坂长。", "猛虎又掉尾，磨牙皓秋霜。", "草木不可餐，饥饮零露浆。", "叹此北上苦，停骖为之伤。", "何日王道平，开颜睹天光？\n"]}, 
{"title": "赠张公洲革处士", "eras": ["唐代"], "author": ["李白"], "content": ["\n抱瓮灌秋蔬，心闲游天云。", "每将瓜田叟，耕种汉水濆。", "时登张公洲，入兽不乱群。", "井无桔槔事，门绝刺绣文。", "长揖二千石，远辞百里君。", "斯为真隐者，吾党慕清芬。\n"]}, 
{"title": "句", "eras": ["唐代"], "author": ["李白"], "content": ["\n霜结梅梢玉，阴凝竹干银。\n"]}, 
{"title": "题雍丘崔明府丹灶", "eras": ["唐代"], "author": ["李白"], "content": ["\n美人为政本忘机，服药求仙事不违。", "叶县已泥丹灶毕，瀛洲当伴赤松归。", "先师有诀神将助，大圣无心火自飞。", "九转但能生羽翼，双凫忽去定何依。\n"]}, 
{"title": "送麹十少府", "eras": ["唐代"], "author": ["李白"], "content": ["\n试发清秋兴，因为吴会吟。碧云敛海色，流水折江心。\n", "\n我有延陵剑，君无陆贾金。艰难此为别，惆怅一何深。\n"]}, 
{"title": "江行寄远", "eras": ["唐代"], "author": ["李白"], "content": ["\n刳木出吴楚，危槎百余尺。", "疾风吹片帆，日暮千里隔。", "别时酒犹在，已为异乡客。", "思君不可得，愁见江水碧。\n"]}, 
{"title": "赠丹阳横山周处士惟长", "eras": ["唐代"], "author": ["李白"], "content": ["\n周子横山隐，开门临城隅。", "连峰入户牖，胜概凌方壶。", "时作白纻词，放歌丹阳湖。", "水色傲溟渤，川光秀菰蒲。", "当其得意时，心与天壤俱。", "闲云随舒卷，安识身有无。", "抱石耻献玉，沉泉笑探珠。", "羽化如可作，相携上清都。\n"]}, 
{"title": "猛虎行", "eras": ["唐代"], "author": ["李白"], "content": ["\n朝作猛虎行，暮作猛虎吟。", "肠断非关陇头水，泪下不为雍门琴。", "旌旗缤纷两河道，战鼓惊山欲倾倒。", "秦人半作燕地囚，胡马翻衔洛阳草。", "一输一失关下兵，朝降夕叛幽蓟城。", "巨鳌未斩海水动，鱼龙奔走安得宁。", "颇似楚汉时，翻覆无定止。", "朝过博浪沙，暮入淮阴市。", "张良未遇韩信贫，刘项存亡在两臣。", "暂到下邳受兵略，来投漂母作主人。", "贤哲栖栖古如此，今时亦弃青云士。", "有策不敢犯龙鳞，窜身南国避胡尘。", "宝书长剑挂高阁，金鞍骏马散故人。", "昨日方为宣城客，掣铃交通二千石。", "有时六博快壮心，绕床三匝呼一掷。", "楚人每道张旭奇，心藏风云世莫知。", "三吴邦伯多顾盼，四海雄侠皆相推。", "萧曹曾作沛中吏，攀龙附凤当有时。", "溧阳酒楼三月春，杨花漠漠愁杀人。", "胡人绿眼吹玉笛，吴歌白纻飞梁尘。", "丈夫相见且为乐，槌牛挝鼓会众宾。", "我从此去钓东海，得鱼笑寄情相亲。\n"]}, 
{"title": "炼丹井", "eras": ["唐代"], "author": ["李白"], "content": ["\n闻说神仙晋葛洪，炼丹曾此占云峰。", "庭前废井今犹在，不见长松见短松。\n"]}, 
{"title": "五月东鲁行答汶上君 （君一作翁）", "eras": ["唐代"], "author": ["李白"], "content": ["\n五月梅始黄，蚕凋桑柘空。鲁人重织作，机杼鸣帘栊。", "顾余不及仕，学剑来山东。举鞭访前途，获笑汶上翁。", "下愚忽壮士，未足论穷通。我以一箭书，能取聊城功。", "终然不受赏，羞与时人同。西归去直道，落日昏阴虹。", "此去尔勿言，甘心为转蓬。\n"]}, 
{"title": "送侄良携二妓赴会稽戏有此赠", "eras": ["唐代"], "author": ["李白"], "content": ["\n携妓东山去，春光半道催。遥看若桃李，双入镜中开。\n"]}, 
{"title": "公无渡河·黄河西来决昆仑", "eras": ["唐代"], "author": ["李白"], "content": ["\n黄河西来决昆仑，咆哮万里触龙门。波滔天，尧咨嗟。", "大禹理百川，儿啼不窥家。杀湍湮洪水，九州始蚕麻。", "其害乃去，茫然风沙。被发之叟狂而痴，", "清晨临流欲奚为。旁人不惜妻止之，公无渡河苦渡之。", "虎可搏，河难凭，公果溺死流海湄。有长鲸白齿若雪山，", "公乎公乎挂罥于其间，箜篌所悲竟不还。\n"]}, 
{"title": "赠别从甥高五", "eras": ["唐代"], "author": ["李白"], "content": ["\n鱼目高泰山，不如一玙璠。", "贤甥即明月，声价动天门。", "能成吾宅相，不减魏阳元。", "自顾寡筹略，功名安所存？", "五木思一掷，如绳系穷猿。", "枥中骏马空，堂上醉人喧。", "黄金久已罄，为报故交恩。", "闻君陇西行，使我惊心魂。", "与尔共飘飖，云天各飞翻。", "江水流或卷，此心难具论。", "贫家羞好客，语拙觉辞繁。", "三朝空错莫，对饭却惭冤。", "自笑我非夫，生事多契阔。", "蓄积万古愤，向谁得开豁？", "天地一浮云，此身乃毫末。", "忽见无端倪，太虚可包括。", "去去何足道，临歧空复愁。", "肝胆不楚越，山河亦衾裯。", "云龙若相从，明主会见收。", "成功解相访，溪水桃花流。\n"]}, 
{"title": "古风其二十七", "eras": ["唐代"], "author": ["李白"], "content": ["\n燕赵有秀色。", "绮楼青云端。", "眉目艳皎月。", "一笑倾城欢。", "常恐碧草晚。", "坐泣秋风寒。", "纤手怨玉琴。", "清晨起长叹。", "焉得偶君子。", "共乘双飞鸾。\n"]}, 
{"title": "送方士赵叟之东平", "eras": ["唐代"], "author": ["李白"], "content": ["\n长桑晓洞视，五藏无全牛。赵叟得秘诀，还从方士游。\n", "\n西过获麟台，为我吊孔丘。念别复怀古，潸然空泪流。\n"]}, 
{"title": "与周刚清溪玉镜潭宴别（潭在秋浦桃树陂下余新名此潭）", "eras": ["唐代"], "author": ["李白"], "content": ["\n康乐上官去，永嘉游石门。江亭有孤屿，千载迹犹存。\n", "\n我来游秋浦，三入桃陂源。千峰照积雪，万壑尽啼猿。\n", "\n兴与谢公合，文因周子论。扫崖去落叶，席月开清樽。\n", "\n溪当大楼南，溪水正南奔。回作玉镜潭，澄明洗心魂。\n", "\n此中得佳境，可以绝嚣喧。清夜方归来，酣歌出平原。\n", "\n别后经此地，为余谢兰荪。\n"]}, 
{"title": "杂曲歌辞。夜坐吟", "eras": ["唐代"], "author": ["李白"], "content": ["\n踏踏马头谁见过，眼看北斗直天河。西风罗幕生翠波，\n", "\n铅华笑妾颦青蛾。为君起唱长相思。帘外严霜皆倒飞，\n", "\n明星烂烂东方陲。红霞稍出东南涯，陆郎去矣乘斑骓。\n"]}, 
{"title": "送贺监归四明应制", "eras": ["唐代"], "author": ["李白"], "content": ["\n久辞荣禄遂初衣，曾向长生说息机。真诀自从茅氏得，\n", "\n恩波宁阻洞庭归。瑶台含雾星辰满，仙峤浮空岛屿微。\n", "\n借问欲栖珠树鹤，何年却向帝城飞。\n"]}, 
{"title": "出妓金陵子呈卢六其四", "eras": ["唐代"], "author": ["李白"], "content": ["\n小妓金陵歌楚声。", "家僮丹砂学凤鸣。", "我亦为君饮清酒。", "君心不肯向人倾。\n"]}, 
{"title": "之广陵宿常二南郭幽居", "eras": ["唐代"], "author": ["李白"], "content": ["\n绿水接柴门，有如桃花源。", "忘忧或假草，满院罗丛萱。", "暝色湖上来，微雨飞南轩。", "故人宿茅宇，夕鸟栖杨园。", "还惜诗酒别，深为江海言。", "明朝广陵道，独忆此倾樽。\n"]}, 
{"title": "奔亡道中其二", "eras": ["唐代"], "author": ["李白"], "content": ["\n亭伯去安在。", "李陵降未归。", "愁容变海色。", "短服改胡衣。\n"]}, 
{"title": "登新平楼", "eras": ["唐代"], "author": ["李白"], "content": ["\n去国登兹楼，怀归伤暮秋。", "天长落日远，水净寒波流。", "秦云起岭树，胡雁飞沙洲。", "苍苍几万里，目极令人愁。\n"]}, 
{"title": "秋日鲁郡尧祠亭上宴别杜补阙范侍御", "eras": ["唐代"], "author": ["李白"], "content": ["\n我觉秋兴逸，谁云秋兴悲？", "山将落日去，水与晴空宜。", "鲁酒白玉壶，送行驻金羁。", "歇鞍憩古木，解带挂横枝。", "歌鼓川上亭，曲度神飙吹。", "云归碧海夕，雁没青天时。", "相失各万里，茫然空尔思。\n"]}, 
{"title": "与南陵常赞府游五松山", "eras": ["唐代"], "author": ["李白"], "content": ["\n安石泛溟渤，独啸长风还。", "逸韵动海上，高情出人间。", "灵异可并迹，澹然与世闲。", "我来五松下，置酒穷跻攀。", "征古绝遗老，因名五松山。", "五松何清幽，胜境美沃洲。", "萧飒鸣洞壑，终年风雨秋。", "响入百泉去，听如三峡流。", "剪竹扫天花，且从傲吏游。", "龙堂若可憩，吾欲归精修。\n"]}, 
{"title": "古风其四十", "eras": ["唐代"], "author": ["李白"], "content": ["\n凤饥不啄粟。", "所食唯琅玕。", "焉能与群鸡。", "刺蹙争一餐。", "朝鸣昆丘树。", "夕饮砥柱湍。", "归飞海路远。", "独宿天霜寒。", "幸遇王子晋。", "结交青云端。", "怀恩未得报。", "感别空长叹。\n"]}, 
{"title": "白云歌送刘十六归山", "eras": ["唐代"], "author": ["李白"], "content": ["\n楚山秦山皆白云，白云处处长随君。", "长随君，君入楚山里，云亦随君渡湘水。", "湘水上，女萝衣，白云堪卧君早归。\n"]}, 
{"title": "长信宫（一作长信怨）", "eras": ["唐代"], "author": ["李白"], "content": ["\n月皎昭阳殿，霜清长信宫。天行乘玉辇，飞燕与君同。\n", "\n别有欢娱处，承恩乐未穷。谁怜团扇妾，独坐怨秋风。\n"]}, 
{"title": "效古其一", "eras": ["唐代"], "author": ["李白"], "content": ["\n朝入天苑中，谒帝蓬莱宫。青山映辇道，碧树摇苍空。", "谬题金闺籍，得与银台通。待诏奉明主，抽毫颂清风。", "归时落日晚，躞蹀浮云骢。人马本无意，飞驰自豪雄。", "入门紫鸳鸯，金井双梧桐。清歌弦古曲，美酒沽新丰。", "快意且为乐，列筵坐群公。光景不可留，生世如转蓬。", "早达胜晚遇，羞比垂钓翁。\n"]}, 
{"title": "月夜金陵怀古", "eras": ["唐代"], "author": ["李白"], "content": ["\n苍苍金陵月，空悬帝王州。", "天文列宿在，霸业大江流。", "绿水绝驰道，青松摧古丘。", "台倾鳷鹊观，宫没凤凰楼。", "别殿悲清暑，芳园罢乐游。", "一闻歌玉树，萧瑟后庭秋。\n"]}, 
{"title": "夜坐吟", "eras": ["唐代"], "author": ["李白"], "content": ["\n踏踏马头谁见过，眼看北斗直天河。西风罗幕生翠波，", "铅华笑妾颦青蛾。为君起唱长相思。帘外严霜皆倒飞，", "明星烂烂东方陲。红霞稍出东南涯，陆郎去矣乘斑骓。\n"]}, 
{"title": "入彭蠡经松门观石镜缅怀谢康乐题诗书游览之", "eras": ["唐代"], "author": ["李白"], "content": ["\n谢公之彭蠡，因此游松门。", "余方窥石镜，兼得穷江源。", "将欲继风雅，岂徒清心魂。", "前赏逾所见，后来道空存。", "况属临泛美，而无洲诸喧。", "漾水向东去，漳流直南奔。", "空濛三川夕，回合千里昏。", "青桂隐遥月，绿枫鸣愁猿。", "水碧或可采，金精秘莫论。", "吾将学仙去，冀与琴高言。\n"]}, 
{"title": "秋浦歌十七首", "eras": ["唐代"], "author": ["李白"], "content": ["\n其一", "秋浦长似秋，萧条使人愁。", "客愁不可度，行上东大楼。", "正西望长安，下见江水流。", "寄言向江水，汝意忆侬不。", "遥传一掬泪，为我达扬州。", "其二", "秋浦猿夜愁，黄山堪白头。", "清溪非陇水，翻作断肠流。", "欲去不得去，薄游成久游。", "何年是归日，雨泪下孤舟。", "其三", "秋浦锦驼鸟，人间天上稀。", "山鸡羞渌水，不敢照毛衣。", "其四", "两鬓入秋浦，一朝飒已衰。", "猿声催白发，长短尽成丝。", "其五", "秋浦多白猿，超腾若飞雪。", "牵引条上儿，饮弄水中月。", "其六", "愁作秋浦客，强看秋浦花。", "山川如剡县，风日似长沙。", "其七", "醉上山公马，寒歌宁戚牛。", "空吟白石烂，泪满黑貂裘。", "其八", "秋浦千重岭，水车岭最奇。", "天倾欲堕石，水拂寄生枝。", "其九", "江祖一片石，青天扫画屏。", "题诗留万古，绿字锦苔生。", "其十", "千千石楠树，万万女贞林。", "山山白鹭满，涧涧白猿吟。", "君莫向秋浦，猿声碎客心。", "其十一", "逻人横鸟道，[1]江祖出鱼梁。", "水急客舟疾，[2]山花拂面香。", "其十二", "水如一匹练，此地即平天。", "耐可乘明月，看花上酒船。", "其十三", "渌水净素月，月明白鹭飞。", "郎听采菱女，一道夜歌归。", "其十四", "炉火照天地，红星乱紫烟。", "赧郎明月夜，歌曲动寒川。", "其十五", "白发三千丈，缘愁似个长。", "不知明镜里，何处得秋霜。", "其十六", "秋浦田舍翁，采鱼水中宿。", "妻子张白鹇，结罝映深竹。", "其十七", "祧波一步地，[3]了了语声闻。", "黯与山僧别，低头礼白云。\n"]}, 
{"title": "商山四皓", "eras": ["唐代"], "author": ["李白"], "content": ["\n白发四老人，昂藏南山侧。偃卧松雪间，冥翳不可识。\n", "\n云窗拂青霭，石壁横翠色。龙虎方战争，于焉自休息。\n", "\n秦人失金镜，汉祖升紫极。阴虹浊太阳，前星遂沦匿。\n", "\n一行佐明圣，倏起生羽翼。功成身不居，舒卷在胸臆。\n", "\n窅冥合元化，茫昧信难测。飞声塞天衢，万古仰遗则。\n"]}, 
{"title": "长相思三首·其二", "eras": ["唐代"], "author": ["李白"], "content": ["\n日色已尽花含烟，月明欲素愁不眠。", "赵瑟初停凤凰柱，蜀琴欲奏鸳鸯弦。", "此曲有意无人传，愿随春风寄燕然，忆君迢迢隔青天。", "昔日横波目，今成流泪泉。", "不信妾肠断，归来看取明镜前。\n"]}, 
{"title": "别匡山", "eras": ["唐代"], "author": ["李白"], "content": ["\n晓峰如画碧参差，藤影风摇拂槛垂。", "野径来多将犬伴，人间归晚带樵随。", "看云客倚啼猿树，洗钵僧临失鹤池。", "莫怪无心恋清境，已将书剑许明时。\n"]}, 
{"title": "忆旧游寄谯郡元参军", "eras": ["唐代"], "author": ["李白"], "content": ["\n忆昔洛阳董糟丘，为余天津桥南造酒楼。", "黄金白璧买歌笑，一醉累月轻王侯。", "海内贤豪青云客，就中与君心莫逆。", "回山转海不作难，倾情倒意无所惜。", "我向淮南攀桂枝，君留洛北愁梦思。", "不忍别，还相随。", "相随迢迢访仙城，三十六曲水回萦。", "一溪初入千花明，万壑度尽松风声。", "银鞍金络到平地，汉东太守来相迎。", "紫阳之真人，邀我吹玉笙。", "餐霞楼上动仙乐，嘈然宛似鸾凤鸣。", "袖长管催欲轻举，汉东太守醉起舞。", "手持锦袍覆我身，我醉横眠枕其股。", "当筵意气凌九霄，星离雨散不终朝，分飞楚关山水遥。", "余既还山寻故巢，君亦归家渡渭桥。", "君家严君勇貔虎，作尹并州遏戎虏。", "五月相呼渡太行，摧轮不道羊肠苦。", "行来北凉岁月深，感君贵义轻黄金。", "琼杯绮食青玉案，使我醉饱无归心。", "时时出向城西曲，晋祠流水如碧玉。", "浮舟弄水箫鼓鸣，微波龙鳞莎草绿。", "兴来携妓恣经过，其若杨花似雪何！", "红妆欲醉宜斜日，百尺清潭写翠娥。", "翠娥婵娟初月辉，美人更唱舞罗衣。", "清风吹歌入空去，歌曲自绕行云飞。", "此时行乐难再遇，西游因献《长杨赋》。", "北阙青云不可期，东山白首还归去。", "渭桥南头一遇君，酂台之北又离群。", "问余别恨今多少，落花春暮争纷纷。", "言亦不可尽，情亦不可及。", "呼儿长跪缄此辞，寄君千里遥相忆。\n"]}, 
{"title": "去妇词（一作顾况诗）", "eras": ["唐代"], "author": ["李白"], "content": ["\n古来有弃妇，弃妇有归处。今日妾辞君，辞君遣何去。\n", "\n本家零落尽，恸哭来时路。忆昔未嫁君，闻君却周旋。\n", "\n绮罗锦绣段，有赠黄金千。十五许嫁君，二十移所天。\n", "\n自从结发日未几，离君缅山川。家家尽欢喜，\n", "\n孤妾长自怜。幽闺多怨思，盛色无十年。相思若循环，\n", "\n枕席生流泉。流泉咽不扫，独梦关山道。及此见君归，\n", "\n君归妾已老。物情恶衰贱，新宠方妍好。掩泪出故房，\n", "\n伤心剧秋草。自妾为君妻，君东妾在西。罗帏到晓恨，\n", "\n玉貌一生啼。自从离别久，不觉尘埃厚。尝嫌玳瑁孤，\n", "\n犹羡鸳鸯偶。岁华逐霜霰，贱妾何能久。寒沼落芙蓉，\n", "\n秋风散杨柳。以比憔悴颜，空持旧物还。馀生欲何寄，\n", "\n谁肯相牵攀。君恩既断绝，相见何年月。悔倾连理杯，\n", "\n虚作同心结。女萝附青松，贵欲相依投。浮萍失绿水，\n", "\n教作若为流。不叹君弃妾，自叹妾缘业。忆昔初嫁君，\n", "\n小姑才倚床。今日妾辞君，小姑如妾长。回头语小姑，\n", "\n莫嫁如兄夫。\n", "\n"]}, 
{"title": "送族弟绾从军安西", "eras": ["唐代"], "author": ["李白"], "content": ["\n汉家兵马乘北风，鼓行而西破犬戎。尔随汉将出门去，\n", "\n剪虏若草收奇功。君王按剑望边色，旄头已落胡天空。\n", "\n匈奴系颈数应尽，明年应入蒲萄宫。\n"]}, 
{"title": "山中与幽人对酌", "eras": ["唐代"], "author": ["李白"], "content": ["\n两人对酌山花开，一杯一杯复一杯。", "我醉欲眠卿且去，明朝有意抱琴来。\n"]}, 
{"title": "月下独酌其四", "eras": ["唐代"], "author": ["李白"], "content": ["\n穷愁千万端。", "美酒三百杯。", "愁多酒虽少。", "酒倾愁不来。", "所以知酒圣。", "酒酣心自开。", "辞粟卧首阳。", "屡空饥颜回。", "当代不乐饮。", "虚名安用哉。", "蟹螯即金液。", "糟丘是蓬莱。", "且须饮美酒。", "乘月醉高台。\n"]}, 
{"title": "浣纱石上女", "eras": ["唐代"], "author": ["李白"], "content": ["\n玉面耶溪女，青娥红粉妆。一双金齿屐，两足白如霜。\n"]}, 
{"title": "送韩侍御之广德", "eras": ["唐代"], "author": ["李白"], "content": ["\n昔日绣衣何足荣，今宵贳酒与君倾。", "暂就东山赊月色，酣歌一夜送泉明。\n"]}, 
{"title": "赠别王山人归布山", "eras": ["唐代"], "author": ["李白"], "content": ["\n王子析道论，微言破秋毫。", "还归布山隐，兴入天云高。", "尔去安可迟？瑶草恐衰歇。", "我心亦怀归，屡梦松上月。", "傲然遂独往，长啸开岩扉。", "林壑久已芜，石道生蔷薇。", "愿言弄笙鹤，岁晚来相依。\n"]}, 
{"title": "清溪半夜闻笛", "eras": ["唐代"], "author": ["李白"], "content": ["\n羌笛梅花引，吴溪陇水情。", "寒山秋浦月，肠断玉关声。\n"]}, 
{"title": "初出金门寻王侍御不遇咏壁上鹦鹉", "eras": ["唐代"], "author": ["李白"], "content": ["\n落羽辞金殿，孤鸣咤绣衣。", "能言终见弃，还向陇西飞。\n"]}, 
{"title": "杂言用投丹阳知己兼奉宣慰判官（以下见《诗纪》）", "eras": ["唐代"], "author": ["李白"], "content": ["\n客从昆仑来，遗我双玉璞。云是古之得道者西王母食之馀，\n", "\n食之可以凌太虚。受之颇谓绝今昔，求识江淮人犹乎比石。\n", "\n如今虽在卞和手，□□正憔悴，了了知之亦何益。\n", "\n恭闻士有调相如，始从镐京还，复欲镐京去。能上秦王殿，\n", "\n何时回光一相眄。欲投君，保君年，幸君持取无弃捐。\n", "\n无弃捐，服之与君俱神仙。\n"]}, 
{"title": "沐浴子", "eras": ["唐代"], "author": ["李白"], "content": ["\n沐芳莫弹冠，浴兰莫振衣。处世忌太洁，至人贵藏晖。\n", "\n沧浪有钓叟，吾与尔同归。\n"]}, 
{"title": "秋日鲁郡尧祠亭上宴别杜补阙范侍御", "eras": ["唐代"], "author": ["李白"], "content": ["\n我觉秋兴逸，谁云秋兴悲？", "山将落日去，水与晴空宜。", "鲁酒白玉壶，送行驻金羁。", "歇鞍憩古木，解带挂横枝。", "歌鼓川上亭，曲度神飙吹。", "云归碧海夕，雁没青天时。", "相失各万里，茫然空尔思。\n"]}, 
{"title": "献从叔当涂宰阳冰", "eras": ["唐代"], "author": ["李白"], "content": ["\n金镜霾六国，亡新乱天经。", "焉知高光起，自有羽翼生？", "萧曹安屹屼，耿贾摧欃枪。", "吾家有季父，杰出圣代英。", "虽无三台位，不借四豪名。", "激昂风云气，终协龙虎精。", "弱冠燕赵来，贤彦多逢迎。", "鲁连善谈笑，季布折公卿。", "遥知礼数绝，常恐不合并。", "惕想结宵梦，素心久已冥。", "顾惭青云器，谬奉玉樽倾。", "山阳五百年，绿竹忽再荣。", "高歌振林木，大笑喧雷霆。", "落笔洒篆文，崩云使人惊。", "吐辞又炳焕，五色罗华星。", "秀句满江国，高才掞天庭。", "宰邑艰难时，浮云空古城。", "居人若薙草，扫地无纤茎。", "惠泽及飞走，农夫尽归耕。", "广汉水万里，长流玉琴声。", "雅颂播吴越，还如泰阶平。", "小子别金陵，来时白下亭。", "群凤怜客鸟，差池相哀鸣。", "各拔五色毛，意重泰山轻。", "赠微所费广，斗水浇长鲸。", "弹剑歌苦寒，严风起前楹。", "月衔天门晓，霜落牛渚清。", "长叹即归路，临川空屏营。\n"]}, 
{"title": "对雪献从兄虞城宰", "eras": ["唐代"], "author": ["李白"], "content": ["\n昨夜梁园里，弟寒兄不知。", "庭前看玉树，肠断忆连枝。\n"]}, 
{"title": "殷十一赠栗冈砚", "eras": ["唐代"], "author": ["李白"], "content": ["\n殷侯三玄士，赠我栗冈砚。", "洒染中山毫，光映吴门练。", "天寒水不冻，日用心不倦。", "携此临墨池，还如对君面。\n"]}, 
{"title": "白微时，募县小吏入令卧内，尝驱牛经堂下，", "eras": ["唐代"], "author": ["李白"], "content": ["\n素面倚栏钩，娇声出外头。若非是织女，何得问牵牛。\n"]}, 
{"title": "上崔相百忧章", "eras": ["唐代"], "author": ["李白"], "content": ["\n共工赫怒，天维中摧。", "鲲鲸喷荡，扬涛起雷。", "鱼龙陷人，成此祸胎。", "火焚昆山，玉石相磓。", "仰希霖雨，洒宝炎煨。", "箭发石开，戈挥日回。", "邹衍恸哭，燕霜飒来。", "微诚不感，犹絷夏台。", "苍鹰搏攫，丹棘崔嵬。", "豪圣凋枯，王风伤哀。", "斯文未丧，东岳岂颓。", "穆逃楚难，邹脱吴灾。", "见机苦迟，二公所咍。", "骥不骤进，麟何来哉！", "星离一门，草掷二孩。", "万愤结缉，忧从中催。", "金瑟玉壶，尽为愁媒。", "举酒太息，泣血盈杯。", "台星再朗，天网重恢。", "屈法申恩，弃瑕取材。", "冶长非罪，尼父无猜。", "覆盆傥举，应照寒灰。\n"]}, 
{"title": "寄远十一首", "eras": ["唐代"], "author": ["李白"], "content": ["\n三鸟别王母，衔书来见过。肠断若剪弦，其如愁思何。\n", "\n遥知玉窗里，纤手弄云和。奏曲有深意，青松交女萝。\n", "\n写水山井中，同泉岂殊波。秦心与楚恨，皎皎为谁多。\n", "\n青楼何所在，乃在碧云中。宝镜挂秋水，罗衣轻春风。\n", "\n新妆坐落日，怅望金屏空。念此送短书，愿因双飞鸿。\n", "\n本作一行书，殷勤道相忆。一行复一行，满纸情何极。\n", "\n瑶台有黄鹤，为报青楼人。朱颜凋落尽，白发一何新。\n", "\n自知未应还，离居经三春。桃李今若为，当窗发光彩。\n", "\n莫使香风飘，留与红芳待。\n", "\n玉箸落春镜，坐愁湖阳水。闻与阴丽华，风烟接邻里。\n", "\n青春已复过，白日忽相催。但恐荷花晚，令人意已摧。\n", "\n相思不惜梦，日夜向阳台。\n", "\n远忆巫山阳，花明绿江暖。踌躇未得往，泪向南云满。\n", "\n春风复无情，吹我梦魂断。不见眼中人，天长音信短。\n", "\n阳台隔楚水，春草生黄河。相思无日夜，浩荡若流波。\n", "\n流波向海去，欲见终无因。遥将一点泪，远寄如花人。\n", "\n妾在舂陵东，君居汉江岛。一日望花光，往来成白道。\n", "\n一为云雨别，此地生秋草。秋草秋蛾飞，相思愁落晖。\n", "\n何由一相见，灭烛解罗衣。\n", "\n忆昨东园桃李红碧枝，与君此时初别离。金瓶落井无消息，\n", "\n令人行叹复坐思。坐思行叹成楚越，春风玉颜畏销歇。\n", "\n碧窗纷纷下落花，青楼寂寂空明月。两不见，但相思。\n", "\n空留锦字表心素，至今缄愁不忍窥。\n", "\n长短春草绿，缘阶如有情。卷施心独苦，抽却死还生。\n", "\n睹物知妾意，希君种后庭。闲时当采掇，念此莫相轻。\n", "\n鲁缟如玉霜，笔题月氏书。寄书白鹦鹉，西海慰离居。\n", "\n行数虽不多，字字有委曲。天末如见之，开缄泪相续。\n", "\n泪尽恨转深，千里同此心。相思千万里，一书值千金。\n", "\n爱君芙蓉婵娟之艳色，色可餐兮难再得。\n", "\n怜君冰玉清迥之明心，情不极兮意已深。\n", "\n朝共琅玕之绮食，夜同鸳鸯之锦衾。恩情婉娈忽为别，\n", "\n使人莫错乱愁心。乱愁心，涕如雪。寒灯厌梦魂欲绝，\n", "\n觉来相思生白发。盈盈汉水若可越，可惜凌波步罗袜。\n", "\n美人美人兮归去来，莫作朝云暮雨兮飞阳台。\n"]}, 
{"title": "金陵江上遇蓬池隐者 时于落星石上", "eras": ["唐代"], "author": ["李白"], "content": ["\n心爱名山游，身随名山远。罗浮麻姑台，此去或未返。", "遇君蓬池隐，就我石上饭。空言不成欢，强笑惜日晚。", "绿水向雁门，黄云蔽龙山。叹息两客鸟，裴回吴越间。", "共语一执手，留连夜将久。解我紫绮裘，且换金陵酒。", "酒来笑复歌，兴酣乐事多。水影弄月色，清光奈愁何。", "明晨挂帆席，离恨满沧波。\n"]}, 
{"title": "阳春曲", "eras": ["唐代"], "author": ["李白"], "content": ["\n芣苡生前径，含桃落小园。", "春心自摇荡，百舌更多言。\n"]}, 
{"title": "宫中行乐词其二", "eras": ["唐代"], "author": ["李白"], "content": ["\n柳色黄金嫩，梨花白雪香。", "玉楼巢翡翠，金殿锁鸳鸯。", "选妓随雕辇，征歌出洞房。", "宫中谁第一，飞燕在昭阳。\n"]}, 
{"title": "对雪醉後赠王历阳", "eras": ["唐代"], "author": ["李白"], "content": ["\n有身莫犯飞龙鳞，有手莫辫猛虎须。君看昔日汝南市，", "白头仙人隐玉壶。子猷闻风动窗竹，相邀共醉杯中绿。", "历阳何异山阴时，白雪飞花乱人目。君家有酒我何愁，", "客多乐酣秉烛游。谢尚自能鸲鹆舞，相如免脱鹔鹴裘。", "清晨鼓棹过江去，千里相思明月楼。\n"]}, 
{"title": "鲁郡尧祠送吴五之琅琊", "eras": ["唐代"], "author": ["李白"], "content": ["\n尧没三千岁，青松古庙存。送行奠桂酒，拜舞清心魂。\n", "\n日色促归人，连歌倒芳樽。马嘶俱醉起，分手更何言。\n"]}, 
{"title": "古朗月行", "eras": ["唐代"], "author": ["李白"], "content": ["\n", "\n"]}, 
{"title": "寻阳紫极宫感秋作", "eras": ["唐代"], "author": ["李白"], "content": ["\n何处闻秋声，翛翛北窗竹。回薄万古心，揽之不盈掬。\n", "\n静坐观众妙，浩然媚幽独。白云南山来，就我檐下宿。\n", "\n懒从唐生决，羞访季主卜。四十九年非，一往不可复。\n", "\n野情转萧洒，世道有翻覆。陶令归去来，田家酒应熟。\n"]}, 
{"title": "凤吹笙曲 ( 一作凤笙篇 送别 )", "eras": ["唐代"], "author": ["李白"], "content": ["\n仙人十五爱吹笙，学得昆丘彩凤鸣。始闻炼气餐金液，", "复道朝天赴玉京。玉京迢迢几千里，凤笙去去无穷已。", "欲叹离声发绛唇，更嗟别调流纤指。此时惜别讵堪闻，", "此地相看未忍分。重吟真曲和清吹，却奏仙歌响绿云。", "绿云紫气向函关，访道应寻缑氏山。莫学吹笙王子晋，", "一遇浮丘断不还。\n"]}, 
{"title": "赠临洺县令皓弟（时被讼停官）", "eras": ["唐代"], "author": ["李白"], "content": ["\n陶令去彭泽，茫然太古心。大音自成曲，但奏无弦琴。\n", "\n钓水路非远，连鳌意何深。终期龙伯国，与尔相招寻。\n"]}, 
{"title": "古风其三十", "eras": ["唐代"], "author": ["李白"], "content": ["\n玄风变太古。", "道丧无时还。", "扰扰季叶人。", "鸡鸣趋四关。", "但识金马门。", "谁知蓬莱山。", "白首死罗绮。", "笑歌无时闲。", "绿酒哂丹液。", "青娥凋素颜。", "(上二句一作", "萋萋千金骨。", "风尘凋素颜。)", "大儒挥金椎。", "琢之诗礼间。", "苍苍三株树。", "冥目焉能攀。\n"]}, 
{"title": "携妓登梁王栖霞山孟氏桃园中", "eras": ["唐代"], "author": ["李白"], "content": ["\n碧草已满地，柳与梅争春。谢公自有东山妓，\n", "\n金屏笑坐如花人。今日非昨日，明日还复来。\n", "\n白发对绿酒，强歌心已摧。君不见梁王池上月，\n", "\n昔照梁王樽酒中。梁王已去明月在，黄鹂愁醉啼春风。\n", "\n分明感激眼前事，莫惜醉卧桃园东。\n"]}, 
{"title": "姑孰十咏。桓公井", "eras": ["唐代"], "author": ["李白"], "content": ["\n桓公名已古，废井曾未竭。石甃冷苍苔，寒泉湛孤月。\n", "\n秋来桐暂落，春至桃还发。路远人罕窥，谁能见清彻。\n"]}, 
{"title": "酬裴侍御留岫师弹琴见寄", "eras": ["唐代"], "author": ["李白"], "content": ["\n君同鲍明远，邀彼休上人。鼓琴乱白雪，秋变江上春。\n", "\n瑶草绿未衰，攀翻寄情亲。相思两不见，流泪空盈巾。\n"]}, 
{"title": "览镜书怀", "eras": ["唐代"], "author": ["李白"], "content": ["\n得道无古今，失道还衰老。", "自笑镜中人，白发如霜草。", "扪心空叹息，问影何枯槁？", "桃李竟何言，终成南山皓。\n"]}, 
{"title": "哭宣城善酿纪叟", "eras": ["唐代"], "author": ["李白"], "content": ["\n", "\n", "\n"]}, 
{"title": "系寻阳上崔相涣其三", "eras": ["唐代"], "author": ["李白"], "content": ["\n虚传一片雨。", "枉作阳台神。", "纵为梦里相随去。", "不是襄王倾国人。\n"]}, 
{"title": "句", "eras": ["唐代"], "author": ["李白"], "content": ["\n借问单楼与同穴，可能银汉胜重泉。\n"]}, 
{"title": "江夏送张丞", "eras": ["唐代"], "author": ["李白"], "content": ["\n欲别心不忍，临行情更亲。酒倾无限月，客醉几重春。\n", "\n藉草依流水，攀花赠远人。送君从此去，回首泣迷津。\n"]}, 
{"title": "答裴侍御先行至石头驿以书见招，期月满泛洞庭", "eras": ["唐代"], "author": ["李白"], "content": ["\n君至石头驿，寄书黄鹤楼。开缄识远意，速此南行舟。\n", "\n风水无定准，湍波或滞留。忆昨新月生，西檐若琼钩。\n", "\n今来何所似，破镜悬清秋。恨不三五明，平湖泛澄流。\n", "\n此欢竟莫遂，狂杀王子猷。巴陵定遥远，持赠解人忧。\n"]}, 
{"title": "中山孺子妾歌", "eras": ["唐代"], "author": ["李白"], "content": ["\n中山孺子妾，特以色见珍。", "虽然不如延年妹，亦是当时绝世人。", "桃李出深井，花艳惊上春。", "一贵复一贱，关天岂由身。", "芙蓉老秋霜，团扇羞网尘。", "戚姬髡发入舂市，万古共悲辛。\n"]}, 
{"title": "秋日登扬州西灵塔", "eras": ["唐代"], "author": ["李白"], "content": ["\n宝塔凌苍苍，登攀览四荒。", "顶高元气合，标出海云长。", "万象分空界，三天接画梁。", "水摇金刹影，日动火珠光。", "鸟拂琼帘度，霞连绣栱张。", "目随征路断，心逐去帆扬。", "露浴梧楸白，霜催橘柚黄。", "玉毫如可见，于此照迷方。\n"]}, 
{"title": "寄上吴王三首", "eras": ["唐代"], "author": ["李白"], "content": ["\n淮王爱八公，携手绿云中。小子忝枝叶，亦攀丹桂丛。\n", "\n谬以词赋重，而将枚马同。何日背淮水，东之观土风。\n", "\n坐啸庐江静，闲闻进玉觞。去时无一物，东壁挂胡床。\n", "\n英明庐江守，声誉广平籍。洒扫黄金台，招邀青云客。\n", "\n客曾与天通，出入清禁中。襄王怜宋玉，愿入兰台宫。\n", "\n"]}, 
{"title": "登金陵冶城西北谢安墩", "eras": ["唐代"], "author": ["李白"], "content": ["\n", "\n"]}, 
{"title": "姑孰溪", "eras": ["唐代"], "author": ["李白"], "content": ["\n爱此溪水闲。", "乘流兴无极。", "漾楫怕鸥惊。", "垂竿待鱼食。", "波翻晓霞影。", "岸叠春山色。", "何处浣纱人。", "红颜未相识。\n"]}, 
{"title": "乐府杂曲。鼓吹曲辞。君马黄", "eras": ["唐代"], "author": ["李白"], "content": ["\n君马黄，我马白，马色虽不同，人心本无隔。\n", "\n共作游冶盘，双行洛阳陌。长剑既照曜，高冠何赩赫。\n", "\n各有千金裘，俱为五侯客。猛虎落陷阱，壮夫时屈厄。\n", "\n相知在急难，独好亦何益。\n"]}, 
{"title": "古风其五十一", "eras": ["唐代"], "author": ["李白"], "content": ["\n殷後乱天纪。", "楚怀亦已昏。", "夷羊满中野。", "菉葹盈高门。", "比干谏而死。", "屈平窜湘源。", "虎口何婉娈。", "女媭空婵媛。", "彭咸久沦没。", "此意与谁论。\n"]}, 
{"title": "口号 （一作口号留别金陵诸公 ）", "eras": ["唐代"], "author": ["李白"], "content": ["\n食出野田美，酒临远水倾。东流若未尽，应见别离情。\n"]}, 
{"title": "来日大难", "eras": ["唐代"], "author": ["李白"], "content": ["\n来日一身，携粮负薪。", "道长食尽，苦口焦唇。", "今日醉饱，乐过千春。", "仙人相存，诱我远学。", "海凌三山，陆憩五岳。", "乘龙天飞，目瞻两角。", "授以神药，金丹满握。", "蟪蛄蒙恩，深愧短促。", "思填东海，强衔一木。", "道重天地，轩师广成。", "蝉翼九五，以求长生。", "下士大笑，如苍蝇声。\n"]}, 
{"title": "阙题", "eras": ["唐代"], "author": ["李白"], "content": ["\n庭中繁树乍含芳，红锦重重翦作囊。", "还合炎蒸留烁景，题来渭得好篇章。\n"]}, 
{"title": "越女词其一", "eras": ["唐代"], "author": ["李白"], "content": ["\n长干吴儿女，眉目艳新月。屐上足如霜，不著鸦头袜。\n"]}, 
{"title": "中丞宋公以吴兵三千赴河南军次寻阳…囚参谋幕府因赠之", "eras": ["唐代"], "author": ["李白"], "content": ["\n独坐清天下，专征出海隅。九江皆渡虎，三郡尽还珠。\n", "\n组练明秋浦，楼船入郢都。风高初选将，月满欲平胡。\n", "\n杀气横千里，军声动九区。白猿惭剑术，黄石借兵符。\n", "\n戎虏行当翦，鲸鲵立可诛。自怜非剧孟，何以佐良图。\n"]}, 
{"title": "长干行·其一", "eras": ["唐代"], "author": ["李白"], "content": ["\n妾发初覆额，折花门前剧。", "郎骑竹马来，绕床弄青梅。", "同居长干里，两小无嫌猜，", "十四为君妇，羞颜未尝开。", "低头向暗壁，千唤不一回。", "十五始展眉，愿同尘与灰。", "常存抱柱信，岂上望夫台。", "十六君远行，瞿塘滟滪堆。", "五月不可触，猿声天上哀。(猿", " 一作：鸣)", "门前迟行迹，一一生绿苔。", "苔深不能扫，落叶秋风早。", "八月蝴蝶来，双飞西园草。", "感此伤妾心，坐愁红颜老。", "早晚下三巴，预将书报家。", "相迎不道远，直至长风沙。\n"]}, 
{"title": "自溧水道哭王炎其三", "eras": ["唐代"], "author": ["李白"], "content": ["\n王家碧瑶树。", "一树忽先摧。", "海内故人泣。", "天涯吊鹤来。", "未成霖雨用。", "先失济川材。", "一罢广陵散。", "鸣琴更不开。\n"]}, 
{"title": "西岳云台歌送丹丘子", "eras": ["唐代"], "author": ["李白"], "content": ["\n西岳峥嵘何壮哉！黄河如丝天际来。", "黄河万里触山动，盘涡毂转秦地雷。", "荣光休气纷五彩，千年一清圣人在。", "巨灵咆哮擘两山，洪波喷箭射东海。", "三峰却立如欲摧，翠崖丹谷高掌开。", "白帝金精运元气，石作莲花云作台。", "云台阁道连窈冥，中有不死丹丘生。", "明星玉女备洒扫，麻姑搔背指爪轻。", "我皇手把天地户，丹丘谈天与天语。", "九重出入生光辉，东来蓬莱复西归。", "玉浆倘惠故人饮，骑二茅龙上天飞。\n"]}, 
{"title": "连理枝", "eras": ["唐代"], "author": ["李白"], "content": ["\n雪盖宫楼闭，罗幕昏金翠。斗压阑干，香心澹薄，\n", "\n梅梢轻倚。喷宝猊香烬、麝烟浓，馥红绡翠被。\n", "\n浅画云垂帔，点滴昭阳泪。咫尺宸居，君恩断绝，\n", "\n似遥千里。望水晶帘外、竹枝寒，守羊车未至。\n"]}, 
{"title": "出妓金陵子呈卢六四首", "eras": ["唐代"], "author": ["李白"], "content": ["\n安石东山三十春，傲然携妓出风尘。\n", "\n楼中见我金陵子，何似阳台云雨人。\n", "\n南国新丰酒，东山小妓歌。对君君不乐，花月奈愁何。\n", "\n东道烟霞主，西江诗酒筵。相逢不觉醉，日堕历阳川。\n", "\n小妓金陵歌楚声，家僮丹砂学凤鸣。\n", "\n我亦为君饮清酒，君心不肯向人倾。\n"]}, 
{"title": "蔡氏五弄·渌水曲", "eras": ["唐代"], "author": ["李白"], "content": ["\n渌水明秋月，南湖采白蘋。荷花娇欲语，愁杀荡舟人。\n"]}, 
{"title": "春日归山寄孟浩然", "eras": ["唐代"], "author": ["李白"], "content": ["\n朱绂遗尘境，青山谒梵筵。", "金绳开觉路，宝筏度迷川。", "岭树攒飞栱，岩花覆谷泉。", "塔形标海月，楼势出江烟。", "香气三天下，钟声万壑连。", "荷秋珠已满，松密盖初圆。", "鸟聚疑闻法，龙参若护禅。", "愧非流水韵，叨入伯牙弦。\n"]}, 
{"title": "见京兆韦参军量移东阳二首", "eras": ["唐代"], "author": ["李白"], "content": ["\n", "\n", "\n"]}, 
{"title": "春怨", "eras": ["唐代"], "author": ["李白"], "content": ["\n白马金羁辽海东，罗帷绣被卧春风。 ", "落月低轩窥烛尽，飞花入户笑床空。\n"]}, 
{"title": "拟古其二", "eras": ["唐代"], "author": ["李白"], "content": ["\n高楼入青天，下有白玉堂。明月看欲堕，当窗悬清光。", "遥夜一美人，罗衣沾秋霜。含情弄柔瑟，弹作陌上桑。", "弦声何激烈，风卷绕飞梁。行人皆踯躅，栖鸟起回翔。", "但写妾意苦，莫辞此曲伤。愿逢同心者，飞作紫鸳鸯。\n"]}, 
{"title": "宣州九日闻崔四侍御与宇文太守游敬亭余时登响山不同此赏醉后寄崔侍御", "eras": ["唐代"], "author": ["李白"], "content": ["\n", "\n", "\n"]}, 
{"title": "树中草", "eras": ["唐代"], "author": ["李白"], "content": ["\n鸟衔野田草，误入枯桑里。", "客土植危根，逢春犹不死。", "草木虽无情，因依尚可生。", "如何同枝叶，各自有枯荣。\n"]}, 
{"title": "千里思", "eras": ["唐代"], "author": ["李白"], "content": ["\n李陵没胡沙，苏武还汉家。", "迢迢五原关，朔雪乱边花。", "一去隔绝国，思归但长嗟。", "鸿雁向西北，因书报天涯。\n"]}, 
{"title": "春日独坐寄郑明府", "eras": ["唐代"], "author": ["李白"], "content": ["\n燕麦青青游子悲，河堤弱柳郁金枝。长条一拂春风去，", "尽日飘扬无定时。我在河南别离久，那堪坐此对窗牖。", "情人道来竟不来，何人共醉新丰酒。\n"]}, 
{"title": "九日", "eras": ["唐代"], "author": ["李白"], "content": ["\n今日云景好，水绿秋山明。", "携壶酌流霞，搴菊泛寒荣。", "地远松石古，风扬弦管清。", "窥觞照欢颜，独笑还自倾。", "落帽醉山月，空歌怀友生。\n"]}, 
{"title": "庭前晚花开", "eras": ["唐代"], "author": ["李白"], "content": ["\n西王母桃种我家，三千阳春始一花。\n", "\n结实苦迟为人笑，攀折唧唧长咨嗟。\n"]}, 
{"title": "下寻阳城泛彭蠡寄黄判官", "eras": ["唐代"], "author": ["李白"], "content": ["\n浪动灌婴井，寻阳江上风。", "开帆入天镜，直向彭湖东。", "落景转疏雨，睛云散远空。", "名山发佳兴，清赏亦何穷？", "石镜挂遥月，香炉灭彩虹。", "相思俱对此，举目与君同。\n"]}, 
{"title": "紫骝马", "eras": ["唐代"], "author": ["李白"], "content": ["\n紫骝行且嘶，双翻碧玉蹄。", "临流不肯渡，似惜锦障泥。", "白雪关山远，黄云海戍迷。", "挥鞭万里去，安得念春闺。\n"]}, 
{"title": "奔亡道中其五", "eras": ["唐代"], "author": ["李白"], "content": ["\n淼淼望湖水。", "青青芦叶齐。", "归心落何处。", "日没大江西。", "歇马傍春草。", "欲行远道迷。", "谁忍子规鸟。", "连声向我啼。\n"]}, 
{"title": "自巴东舟行经瞿唐峡登巫山最高峰还题壁", "eras": ["唐代"], "author": ["李白"], "content": ["\n江行几千里，海月十五圆。始经瞿塘峡，遂步巫山巅。", "巫山高不穷，巴国尽所历。日边攀垂萝，霞外倚穹石。", "飞步凌绝顶，极目无纤烟。却顾失丹壑，仰观临青天。", "青天若可扪，银汉去安在。望云知苍梧，记水辨瀛海。", "周游孤光晚，历览幽意多。积雪照空谷，悲风鸣森柯。", "归途行欲曛，佳趣尚未歇。江寒早啼猿，松暝已吐月。", "月色何悠悠，清猿响啾啾。辞山不忍听，挥策还孤舟。\n"]}, 
{"title": "浔阳送弟昌峒鄱阳司马作", "eras": ["唐代"], "author": ["李白"], "content": ["\n桑落洲渚连，沧江无云烟。寻阳非剡水，忽见子猷船。", "飘然欲相近，来迟杳若仙。人乘海上月，帆落湖中天。", "一睹无二诺，朝欢更胜昨。尔则吾惠连，吾非尔康乐。", "朱绂白银章，上官佐鄱阳。松门拂中道，石镜回清光。", "摇扇及于越，水亭风气凉。与尔期此亭，期在秋月满。", "时过或未来，两乡心已断。吴山对楚岸，彭蠡当中州。", "相思定如此，有穷尽年愁。\n"]}, 
{"title": "鲁中送二从弟赴举之西京 （一作送族弟【金", "eras": ["唐代"], "author": ["李白"], "content": ["\n鲁客向西笑，君门若梦中。霜凋逐臣发，日忆明光宫。", "复羡二龙去，才华冠世雄。平衢骋高足，逸翰凌长风。", "舞袖拂秋月，歌筵闻早鸿。送君日千里，良会何由同。\n"]}, 
{"title": "鲁郡尧祠送窦明府薄华还西京（时久病初起作", "eras": ["唐代"], "author": ["李白"], "content": ["\n朝策犁眉騧，举鞭力不堪。强扶愁疾向何处，", "角巾微服尧祠南。长杨扫地不见日，石门喷作金沙潭。", "笑夸故人指绝境，山光水色青于蓝。庙中往往来击鼓，", "尧本无心尔何苦。门前长跪双石人，有女如花日歌舞。", "银鞍绣毂往复回，簸林蹶石鸣风雷。远烟空翠时明灭，", "白鸥历乱长飞雪。红泥亭子赤阑干，碧流环转青锦湍。", "深沉百丈洞海底，那知不有蛟龙蟠。", "君不见绿珠潭水流东海，绿珠红粉沉光彩。", "绿珠楼下花满园，今日曾无一枝在。昨夜秋声阊阖来，", "洞庭木落骚人哀。遂将三五少年辈，登高远望形神开。", "生前一笑轻九鼎，魏武何悲铜雀台。我歌白云倚窗牖，", "尔闻其声但挥手。长风吹月度海来，遥劝仙人一杯酒。", "酒中乐酣宵向分，举觞酹尧尧可闻。", "何不令皋繇拥篲横八极，直上青天挥浮云。", "高阳小饮真琐琐，山公酩酊何如我。竹林七子去道赊，", "兰亭雄笔安足夸。尧祠笑杀五湖水，至今憔悴空荷花。", "尔向西秦我东越，暂向瀛洲访金阙。蓝田太白若可期，", "为余扫洒石上月。\n"]}, 
{"title": "江夏别宋之悌", "eras": ["唐代"], "author": ["李白"], "content": ["\n楚水清若空，遥将碧海通。", "人分千里外，兴在一杯中。", "谷鸟吟晴日，江猿啸晚风。", "平生不下泪，于此泣无穷。\n"]}, 
{"title": "送方士赵叟之东平", "eras": ["唐代"], "author": ["李白"], "content": ["\n长桑晓洞视，五藏无全牛。赵叟得秘诀，还从方士游。\n", "\n西过获麟台，为我吊孔丘。念别复怀古，潸然空泪流。\n"]}, 
{"title": "登金陵凤凰台", "eras": ["唐代"], "author": ["李白"], "content": ["\n凤凰台上凤凰游，凤去台空江自流。", "吴宫花草埋幽径，晋代衣冠成古丘。", "三山半落青天外，二水中分白鹭洲。(二水 一作：一水)", "总为浮云能蔽日，长安不见使人愁。\n"]}, 
{"title": "塞下曲六首", "eras": ["唐代"], "author": ["李白"], "content": ["\n", "\n", "\n", "\n", "\n", "\n", "\n"]}, 
{"title": "留别广陵诸公 （一作留别邯郸故人）", "eras": ["唐代"], "author": ["李白"], "content": ["\n忆昔作少年，结交赵与燕。金羁络骏马，锦带横龙泉。", "寸心无疑事，所向非徒然。晚节觉此疏，猎精草太玄。", "空名束壮士，薄俗弃高贤。中回圣明顾，挥翰凌云烟。", "骑虎不敢下，攀龙忽堕天。还家守清真，孤洁励秋蝉。", "炼丹费火石，采药穷山川。卧海不关人，租税辽东田。", "乘兴忽复起，棹歌溪中船。临醉谢葛强，山公欲倒鞭。", "狂歌自此别，垂钓沧浪前。\n"]}, 
